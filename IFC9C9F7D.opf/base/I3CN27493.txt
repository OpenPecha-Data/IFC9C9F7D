༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScanInput Form -Title Page
Work: W3CN27471 13CN27493ImageGroup:
LCCN: n/a ISBN: 9787540984625
Title:
གསུང་འབུམ། མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
gsung 'bum/mipham jamdbyangsrnam rgyalrgya mtsho/
Author:
མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
mipham 'jamdbyangs rnamrgyalrgyamtsho/
Descriptor: n/a
OriginalPublication:
gangscanrig gzhung/;n/a
Place: khrentu'u/
Publisher: sikhronmirigsdpeskrunkhang/
Date: 2019
Volume: 21
TotalVolumes: 32
TBRCPages: 2
IntroductoryPages: In/a
TextPages: n/a
ScanningInformation: ScannedatTibetan Buddhist Resource Center 1430MassachusettsAve 5th Floor
Cambridge,Mass 02138.Comments:2021

༄༅། །འཇུ་མི་ཕམ་འཇམ་དབྱངས་རྣམ་རྒྱཔ་རྒྱུ་
མཚོའི་བཀའ་འབུམ་བཞུགས་སོ། །
༼ན༽
EL/དཔོ---་་ུ}YEET

༄l08Qluisdagai4sld:nla2qc#lR
l- [ oll->na26 ཊགི་བེ6al[92ll3ཀཽ--Ball [
༄༅། །མ ཧཱཔཎྜིཏཱཛིཏམཉྫུགྷོཥདི ཀྐ རྨབི ཛཡཱསྟི སྱཤཱསྟྲྀ བི ཧརཏི སྨ།
༄༅། །མ་ཧཱ་པཎྜི་ཏ་མི་ཕམ་འཇམ་དབྱངས་ཕྱོགས་ལས་རྣམ་རྒྱལ་རྒྱ་མཚོའི་བསྟན་བཅོས་བཞུགས་སོ།
༼ཞ༽
wwwww
པས་
འགྱུར།
འཇུ་མི་ཕམ་བཀའ་འབུམ།
སི་ཁྲོན་མི་རིགས་དཔེ་སྐྲུན་ཁང་།
12.

313

༄༅། །རིག་སྟོང་འཇམ་དཔལ་གཞོན་ནུའི་བྱིན་རླབས་ལས། །དགོངས་པའི་ཀློང་ནས་སྤོབས་པའི་གཏེར་བརྒྱད་གྲོལ། །
ལུང་རྟོགས་ཆོས་མཛོད་རྒྱ་མཚོའི་མངའ་བདག་མཆོག །མི་ཕམ་འཇམ་དབྱངས་རྣམ་རྒྱལ་གསོལ་བ་འདེབས། །
1lu

L

གངས་ཅན་རིག་གཞུང༌།
༄༅། །འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་
བཀའ་འབུམ་བཞུགས་སོ། །
ཀཿཐོག་རྒྱུད་སྡེ་བཤད་སྒྲུབ་ནོར་བུའི་ལྷུན་པོས་བསྒྲིགས།
01

གླེང་གཞི།
རྗེ་བཙུན་འཇམ་པའི་དབྱངས་ཉིད་ངུར་སྨྲིག་གར་གྱི་རྣམ་པར་རོལ་པ། ཀུན་མཁྱེན་བླ་མ་མི་ཕམ་རྒྱ་
མཚོ་འཇམ་དཔལ་དགྱེས་པའི་རྡོ་རྗེའི་གསུང་འབུམ། གང་ཟག་སྟན་ཐོག་གཅིག་ཏུ་འཚང་རྒྱ་བའི་ལམ་ཚང་
ལ་མ་ནོར་བ། སྔར་ན་མེད་པའི་ངོ་མཚར་རྨད་དུ་བྱུང་བ། སའི་སྟེང་ན་འགྲན་ཟླ་དང་བྲལ་བའི་དགོངས་
གཏེར་བསྟན་བཅོས་ཀྱི་ཚུལ་དུ་མཚན་བཟང་གྲངས་ལྡན་བཞུགས་པ་རྣམས། སྔར་དཔལ་ཀཿ ཐོག་རྒྱུད་སྡེ་
བཤད་སྒྲུབ་ནོར་བུའི་ལྷུན་པོའི་ཆོས་སྡེ་གཞུང་ནས་སྲོལ་རྒྱུན་དཔེ་གཟུགས་ལྡེབ་འབྲིང་ཞིག་བསྒྲིགས་ཏེ་
པར་བསྐྲུན་བྱས་ཟིན་ལ།
དེ་དུས་ཀྱི་དཀར་ཆག་ཕྱོགས་ལས་རྣམ་པར་རྒྱལ་བའི་རྒྱལ་མཚན་ནང་འཁོད་ལྟར་ཐུན་མོང་རིག་
གནས་ཆེ་ཆུང་རྣམས་ཀྱི་སྐོར་དང༌། ཐུན་མིན་ནང་དོན་རིག་པ་ལ་ལུང་རྟོགས་གཉིས། ལུང་གི་ཆོས་སུ་
གཏོགས་པ་ལ་རྒྱུ་འབྲས་གཉིས་ལས། རྒྱུ་ལམ་བྱེད་མཚན་ཉིད་ཐེག་པ་བཀའ་འཁོར་ལོ་གསུམ་གྱི་དགོངས་
འགྲེལ་དང༌། འབྲས་བུ་རྡོ་རྗེའི་ཐེག་པའི་དགོངས་འགྲེལ་གྱི་སྐོར་བཅས། རྟོགས་པའི་ཆོས་ཀྱི་ཕྱོགས་སུ་
གཏོགས་པ་ལ་སྒྲུབ་པ་དང་སྒོམ་པ་གཉིས་ལས། སྒྲུབ་སྡེ་སྤྱི་དང་བྱེ་བྲག་གི་ཆོག་ཕྲིན་སྐོར་དང༌། སྒྲུབ་པ་
དེའི་རྗེས་འབྲེལ་ཆོས་སྲུང་གསོལ་མཆོད་ཀྱི་སྐོར། བསྒྲུབས་འབྲས་ལས་ཚོགས་ཀྱི་སྐོར། ལས་བྱས་པ་ལ་
ལེགས་ཉེས་མ་ནོར་བར་བརྟག་པའི་སྐོར། བརྟགས་པ་དེ་ལས་བྱུང་བ་ཕན་བྱེད་བསང་མདོས་ཀྱི་སྐོར་དང་
བཅས། སྒོམ་པ་ཉམས་ལེན་གྱི་སྐོར་ལ། བྱིན་རླབས་རྒྱུད་ལ་འཇུག་པ་གསོལ་འདེབས་ཀྱི་སྐོར། བྱིན་
རླབས་ཀྱི་སྙིང་པོ་རྟོགས་པའི་ཡེ་ཤེས་བཙན་ཐབས་སུ་སྐྱེ་བ་བླ་མའི་རྣལ་འབྱོར་གྱི་སྐོར། བླ་མའི་མན་ངག་
མྱུར་ལམ་འོད་གསལ་རྫོགས་པ་ཆེན་པོའི་སྐོར། ཟབ་ཁྲིད་ཉམས་སུ་ལེན་པ་ལ་གདམས་ངག་གི་སྐོར། དགེ་
ཚོགས་བསྟན་འགྲོའི་དོན་དུ་བསྔོ་སྨོན་ཤིས་བརྗོད་ཀྱི་སྐོར་སོགས་གོ་རིམ་བཞིན་བསྒྲིགས་ཡོད་པ་དེ་དག་
ཚུར་བསྡུས་ན། ཐུན་མོང་རིག་གནས་ཀྱི་སྐོར་དང༌། ཐུན་མིན་ནང་དོན་རིག་པའི་སྐོར། སྒྲུབ་པ་ཉམས་
བཞེས་ཀྱི་སྐོར། ཟབ་ཁྲིད་ཉམས་ལེན་གྱི་སྐོར་ཏེ་སྐོར་ཚོ་བཞིའི་ནང་དུ་འདུས་ཡོད།
དེ་ལ་དཔེ་གསར་དུ་རྙེད་པ་ནི། རྫོང་སར་བློ་གྲོས་ཕྱག་ནས་གུ་རུ་བློ་ལྡན་མཆོག་སྲེད་ཀྱི་བསྒོམ་
བཟླས། སྒྲོལ་མ་ཀུ་རུ་ཀུལླེའི་སྒྲུབ་ཐབས། རིག་བྱེད་མའི་མཆོད་ཆོག་དང་བསྟོད་པ། ལུས་བཀྲ་སྔུན་རྒྱབ་
བཅས་དང༌། མཁས་དབང་ཚུལ་ཁྲིམས་བློ་གྲོས་ཕྱག་ནས་ཀུན་མཁྱེན་ཆེན་པོའི་མཛོད་ཆེན་བདུན་པར་དུ་
01

མི་ཕམ་བཀའ་འབུམ།
བསྒྲུབས་པའི་དཀར་ཆག་རིན་ཆེན་མེ་ལོང༌། པདྨ་འོད་གསལ་མདོ་སྔགས་གླིང་པའི་ཆོས་སྡེར་བསྔགས་པ་
བྱ་དཀའ་བའི་རེ་མིག་ངོ་མཚར་འཆི་མེད་གྲུབ་པའི་སྒྲ་དབྱངས་བཅས་དང༌། ཀཿ ཐོག་མཁན་ཆེན་ཚུལ་
ཁྲིམས་མཐར་ཕྱིན་ཕྱག་དཔེ་ལས། གུ་རུ་དཔའ་བོ་མཁའ་འགྲོའི་སྲོག་སྒྲུབ་ཡིད་བཞིན་ནོར་བུ་སྙིང་གི་ཏི་ལ་
ཀ་དང་། དེའི་དབང་བསྡུས། སྲོག་འཁོར་བླ་རྡོ་བྱ་ཐབས། ཚོགས་འཁོར། ལས་སྣ་ཚོགས་སྔགས་ཀྱི་བེའུ་
བུམ། རྫུ་འཕྲུལ་སྒྱུ་མའི་བེའུ་བུམ། སྒྲུབ་ཤིང་ཤིང་བུ་དྲུག་པ་བཅས་དང༌། ཀཿ ཐོག་མཁན་འཇམ་དབྱངས་
རྒྱལ་མཚན་ཕྱག་དཔེ་ལས། སྙིང་གཟེར་ནག་པོའི་གཞུང་རྩ་བ་དང༌། སྔགས་ཀྱི་རྒྱས་སྡེབས་སྙིང་གཟེར་
སྡུད་
༽ པཊནག་པོ་ཨོ་རྒྱན་སྙིང་ཐིག
༩
བའི་ཕྱིར་རིག་གཏད་ཁྱད་འཕགས། འཇམ་དཔལ་དཔའ་བོ་ལ་བརྟེན་པའི་པྲ་དབབ་པའི་མན་ངག་བཅས།
ཉག་ཟུར་དགོན་ཨ་བཀྲ་ནས་ཀུན་མཁྱེན་བླ་རྣམ་བསྡུས་པ། ཉག་མཁན་བློ་ཚེ་ནས་སྐུ་གསུམ་གླིང་པའི་ཞལ་
ཆེམས་མཆན་བུ་བཅས་དང༌། ཕྲན་རང་ལ་ཡོད་པ་ནི། གེ་སར་སྲོག་སྒྲུབ་སྙིང་གི་དུམ་བུ། གེ་སར་རླུང་རྟའི་
ཏོག་དང་དར་ལྕེ་བྲི་ཚུལ་བཀའ་རྒྱ་མ་གཉིས་མཁན་ངག་གི་དབང་པོའི་ཕྱག་དཔེ་ལས་བཤུས་པ། བརྡ་ཤན་
འབྱེད་དང་དོན་རྣམ་ངེས་རྩ་བ། འཇམ་དཔལ་རྒྱུད་ལུགས་གསོལ་འདེབས། ཤྭ་མིག་བྱིས་པ་དྲངས་པའི་
མཚར་རྩེད། མི་ཕམ་རིན་པོ་ཆེའི་ཞལ་ཆེམས། ནང་རྒྱུད་སྡེ་གསུམ་ལ་བསྔགས་པ་ཀུན་འཁོར། ཚེ་རིང་བཀྲ་
ཤིས་ལ་སྤྲིང་བ། ཨ་བསེ་གཞི་བདག་རྡོ་རྗེ་དབང་འདུས་བསང་མཆོད། དབུ་མ་འཇུག་པ་དང༌། སྡུད་པ།
འབྱེད་གཉིས། དོན་རྣམ་ངེས། མཁས་འཇུག་སོགས་ཀྱི་ས་བཅད་དང༌། གཞན་ཡང་ཀུན་གཟིགས་དབྱངས་
འཆར་ལས། སོ་ནམ་གཉའ་ཐོང་འཁོར་ལོ། ཏྲི་ཤུལ་འཁོར་ལོ། གོས་འཁོར། བྲེ་འཁོར། བྱང་ཁོག་ལུས་
བཀྲ་སྔུན་རྒྱབ་བཞི། གོ་འཇོ་ནོར་བུ་ཚེ་སྒྲུབ་ཕ་བུ་ལ་སྤྲིང་བ། པདྨ་བདུད་འདུལ་གསོལ་འདེབས་བཅས་
གསར་དུ་རྙེད་ནས་འཛུད་པ་ཡིན།
གཏེར་མཛོད་སོགས་སུ་བཞུགས་པ་རྩ་གསུམ་དྲིལ་སྒྲུབ་ཟིན་བྲིས་ནོར་བུའི་འོད་ཟེར་དང༌། པདྨ་
མཁའ་འགྲོ་རིག་བྱེད་རྩལ་གྱི་བསྙེན་སྒྲུབ་ལས་གསུམ་གྱི་ཚུལ་མདོར་བསྡུས་སུ་བཤད་པ་ཨུཏྤལ་དམར་པོའི་
ཕྲེང་བ། ཚེ་བདག་བསྙེན་ཡིག་དང་ལྷན་ཐབས། ཡིད་བཞིན་རིན་པོ་ཆེའི་མཛོད་ཀྱི་ས་བཅད། གྲུབ་བསྡུས།
དཀའ་འགྲེལ། ལེའུ་བཅོ་བརྒྱད་པའི་ཚིག་འགྲོལ། རོང་ཟོམ་བཀའ་འབུམ་དང་དཔལ་སྤྲུལ་བཀའ་འབུམ་
གྱི་དཀར་ཆག །སྨན་ཆོག །རཏ་གླིང་ཚེ་སྒྲུབ་དང་སྟོང་མཆོད་ཟིན་བྲིས་ནག་རྩིས་བརྗེད་བྱང་བཅས་བསྡུས་
ནས་བཀའ་འབུམ་གྱི་གྲལ་དུ་བཞག་ཡོད། དཔེ་ཡོད་ཀྱང་སྔོན་བྱོན་དམ་པ་རྣམས་ཀྱིས་བཀའ་རྒྱ་ཆིག་
02

གླེང་གཞི།
བརྒྱུད་ཅན་རྫོགས་ཆེན་གྱི་ཟབ་ཁྲིད་ཉུང་བསྡུས་དང༌། རྩ་གསུམ་བསྙེན་དམིགས།བེའུ་བུམ་ལྡེ་མིག་སོགས་
བཀའ་གཉན་པས་གྲལ་དུ་མ་བཞག །དེང་སང་འཇུག་འགྲེལ་ཞིག་ཡོད་པའང་མཆོད་བརྗོད་སོགས་ཚིག་
རིས་ཅུང་ཟད་མ་གཏོགས་སྔར་དང་འདྲ་བས་མ་བཞག །དབུ་མ་རྒྱན་ལ་མཆན་བུ་ཞིག་ཡོད་པ་མི་ཕམ་ཕྱག་
མཆན་ཡིན་ཟེར་ཡང་འཆལ་གཏམ་རྒྱུན་འབྱམས་སུ་གྱུར་པ་ལགས་པས་དོར། མུན་ཁྲིད་སོགས་ཚན་ཁ་
ཤས་རྙེད་ཀྱང་མཛད་བྱང་མི་གསལ་བས་བཏང་སྙོམས་སུ་བཞག །ཚད་མ་རིགས་གཏེར་ལ་ཟུར་མཆན་ཞིག་
ཡོད་པའི་མ་དཔེ་སྔར་ཀཿ ཐོག་མཁན་ནུས་ལྡན་གྱིས་བོར་ཤོར། ཕྱིས་སུ་ཡོད་སྐད་ཐོས་ཀྱང་མ་རྙེད། རྩིས་
ཡིག་དབྱངས་འཆར་དང་སྨན་སྦྱོར་བདུད་རྩིའི་ཐིགས་པ་གཉིས་ལ་ལྡེ་མིག་ངོ་མཚར་ཅན་ཞིག་ཡོད་ངེས་སྙམ་
ནས་བཙལ་ཀྱང་མ་རྙེད།
དེ་ལྟར་བཀའ་འབུམ་རྣམས་ཐོག་མར་ལྷག་བསམ་རྣམ་པར་དག་པའི་མཁྱེན་ལྡན་བྱང་ཆུབ་རྒྱ་མཚོ་
ནས་རྩིས་འཕྲུལ་དུ་ལན་གཉིས་བླུགས་ཏེ་ཞུ་དག་ཐེངས་གཅིག་དང་དཔེ་གཟུགས་སྒྲིག་སྟངས་བསླབ་ཁྲིད་
བཅས་ཀཿ ཐོག་བཤད་གྲྭ་ལ་གནང་། དེ་ནས་མཁན་སྐལ་བཀྲ་དང་མཁན་ཨ་སངས་གཉིས་ཀྱིས་རྩིས་འཕྲུལ་
དུ་སྒྲིག་པ་དང་སྦྲགས་རྒྱུད་སྡེ་བཤད་གྲྭ་མཁན་སྤྲུལ་སུམ་ཅུ་ཙམ་གྱིས་འབྲུ་དེད་ལན་གསུམ་དང་ཤར་འདོན་
ལན་བཞི་མཛད། ཕྱིས་སུ་པར་ཐེངས་གཉིས་པ་ལའང་མཁན་སྤྲུལ་དྲུག་ཅུ་ཙམ་གྱིས་འབྲུ་དེད་གཅིག་དང་
ཤར་འདོན་གཅིག་བཅས་སྔ་ཕྱི་ཞུ་དག་ལན་བཅུ་མཛད་ཀྱང་ནོར་མེད་ཅིག་མི་ནུས་པས་ཆོས་སྤྱན་ཡངས་པ་
རྣམས་ཀྱིས་དགོངས་ཁྲེལ་མེད་པར་ཞུ། དེ་ལྟར་པར་ཐེངས་སྔ་ཕྱི་ཀུན་ཏུ་མཁན་སྐལ་བཀྲ། མཁན་ཨ་
སངས། མཁན་ཐུབ་བསྟན་བཅས་དང་། ཕྱིས་སུ་མཁན་བསྟན་པ་དང་མཁན་ངག་དབང་རྒྱལ་མཚན་སོགས་
ཀྱིས་ཀྱང་ངལ་བ་ཁྱད་དུ་བསད་དེ་གུས་རྟག་གཉིས་ཀྱིས་བརྩོན་པའི་ཤུགས་དྲག་པོའི་མཛད་བཟང་ལས་
བྱུང་བ་ལགས་པས་བཀའ་དྲིན་ལ་འཁོར་ཐབས་བྲལ་ཞིང་ཁོང་རྣམ་པར་བསམ་དོན་ཆོས་བཞིན་དུ་འགྲུབ་
པའི་སྨོན་ལམ་འདེབས་རྒྱུ་ཡིན།
ཐེངས་འདིར་རང་རེའི་བོད་ཀྱི་རིག་གནས་ཀྱི་རྟེན་ས་བོད་ཡིག་གི་ཕྱག་དཔེ་ལེགས་སྒྲིག་གི་ཐད་ལ་
བྱས་རྗེས་ཆེན་པོ་བཞག་དང་འཇོག་བཞིན་པའི་སི་ཁྲོན་མི་རིགས་དཔེ་སྐྲུན་ཁང་གི་བདག་རྐྱེན་ལས། དེབ་
གཟུགས་སུ་བསྒྲིགས་ཏེ་དངོས་སུ་དཔེ་སྐྲུན་གནང་བའི་གོ་སྐབས་ལེགས་པོ་ཞིག་ཐོབ་པར་ཐུགས་རྗེ་ཆེ་ཞུ་
ལ༑ སྐབས་འདིར་ཡང་ལྷག་བསམ་བཟང་པོའི་སྟོབས་བསྐྱེད་པའི་མཁན་བྱང་ཆུབ་རྒྱ་མཚོས་ཐུགས་ཁུར་
དང་ཕྱག་ལས་གནང་སྐབས། ཀཿཐོག་རྒྱུད་སྡེ་བཤད་སྒྲུབ་ནོར་བུའི་ལྷུན་པོའི་ཆོས་སྡེས་རྗེས་སུ་ཡི་རངས་
03

མི་ཕམ་བཀའ་འབུམ།
པའི་གུས་སྤྲོ་ཆེན་པོས་གནང་བ་བྱིན་པ་ཡིན་པས་བཀའ་དྲིན་ཤིན་ཏུ་ཆེ་ཞེས་ཞུ་བ་མ་ཟད། སླད་ཀྱི་ཆར་
བཀའ་འབུམ་འདི་ལ་མཐོང་ཐོས་དྲན་རེག་གིས་འབྲེལ་བ་ཐོབ་ཚད་དོན་གཉིས་ལྷུན་གྱིས་འགྲུབ་པའི་སྨོན་
འདུན་བཅས་བན་རྒན་བསོད་ནམས་བསྟན་པའི་རྒྱལ་མཚན་གྱིས་ལྕགས་སྟག་ས་ག་ཟླ་བའི་ཚེས་༢༩ཉིན་
མི་ཕམ་རིན་པོ་ཆེའི་འདས་མཆོད་རྒྱས་པ་འབུལ་བའི་དུས་ཚིགས་དང་བསྟུན་ཀཿ ཐོག་ནས་བྲིས་པ་དགེའོ།།
04

གཟིགས་པ་པོར་འབུལ་བའི་ཞུ་མཆིད།
མི་ཕམ་བཀའ་འབུམ་འདིར་བོད་ཀྱི་ཐུན་མོང་གི་རིག་གནས་ཆེ་ཆུང་དང་། ཐུན་མིན་མདོ་སྔགས་
རྒྱུད་སྡེ་གོང་འོག །སྔ་འགྱུར་ནང་རྒྱུད་སྡེ་གསུམ་བཅས་ཟབ་ཅིང་རྒྱ་ཆེ་བའི་དོན་ལ་ལུང་རིགས་མན་ངག་གིས་
ཞིབ་མོར་འཇུག་ཅིང་བསྟན་བཅོས་བརྩམ་པའི་ཚད་གསུམ་དང་ཆོས་བཞི་ཚང་བས་བརྩམས་པ་ཤ་སྟག་ཡིན་
པས། ཐུན་མིན་གྱི་ཁྱད་ཆོས་འབུར་དུ་དོད་པ་རིག་པའི་དབྱིག་མཛོད་ཆེན་པོ་ཞིག་རེད་ཞུ་ནའང་སྤོབས་སྙམ།
བཀའ་འབུམ་འདིའི་ལེགས་སྒྲིག་གི་ལས་ཀ་ཐོག་མ་ནི་བོད་ཆུ་རྟ་ལོ་སྟེ་སྤྱི་ལོ་༢༠༠༢ལོ་ལ་རྩིས་འཕྲུལ་དུ་
བཅུག་པ་ཡིན། དེ་ཡང་བཀའ་འབུམ་ཆ་ཚང་དཔེ་གཅིག་དེ་མི་གཉིས་ཀྱིས་ཚར་རེ་བཏགས་ནས་ཚར་གཉིས་
ཕན་ཚུན་རྩིས་འཕྲུལ་པས་ཐེངས་གཅིག་བསྡུར། དེ་རྗེས་མཁན་པོ་ཞུ་དག་པ་མི་བཅུ་ཕྲག་གཅིག་ལྷག་གདན་
དྲངས་ནས་གཅིག་གིས་མ་དཔེ་འདོན་གཅིག་གིས་བུ་དཔེར་གཟིགས་བཞིན་ཐེངས་གཉིས་པར་་བསྡུར་བ་ཡིན་
མོད། དེ་དུས་བདག་ལ་སྔ་འགྱུར་བཀའ་མའི་ཕྱག་དཔེ་བསྡུ་སྒྲིག་གི་ལས་འགན་ལྗིད་གནོན་ཆེན་པོ་ཡོད་པས།
དཀའ་ཚེགས་དང་པར་ཡོན་གཉིས་ཀས་མ་ལྕོགས་པས་བསྒྲིག་རྒྱུར་ལུས་སོང་།
སྟབས་ལེགས་པ་ཞིག་ལ། ནམ་རྒྱུན་མི་ཕམ་རིན་པོ་ཆེའི་གསུང་རྩ་བར་བཟུང་ནས་འཆད་སྤེལ་གནང་
བའི་ངེས་པར་དོན་གྱི་མཁས་བཙུན་བཟང་པོའི་ཡོན་ཏན་ཁུར་གྱིས་ལྕི་བའི་ཀཿཐོག་མཁན་རིན་པོ་ཆེ་བསོད་
ནམས་བསྟན་པའི་རྒྱལ་མཚན་མཆོག་གིས། རྒྱུད་སྡེ་བཤད་སྒྲུབ་ནོར་བུའི་ལྷུན་པོ་གཞུང་གིས་པར་ན་པར་ཡོན་
ཡོད་ཚུལ་གསུངས་བྱུང་། དེར་བརྟེན་བདག་དགའ་ཐག་ཆོད་ནས་ཤོག་གུའི་ཐོག་ཚར་གཅིག་་པར་བ་བ་དེ་དང་།
གློག་རྡུལ་ཡིག་གཟུགས། རྩིས་འཕྲུལ་འགའ་ཤས་བཅས་ཚང་མ་ཁོང་ལ་གཙང་འབུལ་བྱས་པ་ཡིན། དཔེ་
གཟུགས་སྒྲིག་སྟངས་སོགས་རྩིས་འཕྲུལ་གྱི་ཤེས་བྱའང་ཁོང་གི་སློབ་མ་འགའ་ལ་བདག་གིས་བསླབ་ཁུལ་བྱས་
པ་ཡིན།
མཁན་རིན་པོ་ཆེ་ཁོང་ལ་བཀའ་འབུམ་འདིར་གཞུང་སོ་སོར་དབྱེ་བའི་གོ་རིམ་གསར་བསྒྲིག་བྱ་བ་དང་།
དེ་ལ་དཀར་ཆག་ཅིག་ཀྱང་བརྩམ་ན་བཟང་ཚུལ་གྱི་བསྐུལ་མ་ཡང་ཡང་བྱས་པས། ཁོང་གིས་ཀྱང་ཐུགས་བྲེལ་
སྐུ་ངལ་ལ་མི་འཛེམས་པར་དཔེ་དཀོན་གཞན་ནས་འཚོལ་སྡུད་ཀྱིས་ཁ་བསྐངས་པ་དང་། དཔེ་ཆ་དང་འདོན་ཆ་
ཕྱེས་ནས་ཐེག་པའི་རིམ་པ་ལྟར་དུ་བསྒྲིགས་པ། དཀར་ཆག་ཞལ་གསལ་ལ་ལོ་རྒྱུས་ཁུངས་བཙན་པ་ཞིག་
གསར་དུ་བརྩམས་གནང་སོང་། སྒྲིག་ཚུལ་ཧ་ཅང་ལེགས་པ་འདི་འདྲ་བ་ཞིག་བྱུང་འདུག་པར་སྙིང་ཐག་པ་ནས་
05

མི་ཕམ་བཀའ་འབུམ།
དགའ་གུས་དད་འདུན་ཤིས་སྨོན་བཅས་བཀའ་དྲིན་ཞུས་པ་མ་ཟད། ཁོང་གི་ཞལ་སློབ་རྣམ་པས་ཞུ་དག་དང་
ལེགས་སྒྲིག་གི་བྱ་བ་འདིའི་ཐད་ལ་མི་ལོ་བདུན་ཙམ་འགོར་ནའང་འགོར་རིན་ཡོད་པའི་གྲུབ་འབྲས་ཤིག་ཐོབ་
འདུག་བཀའ་དྲིན་ཆེ་ཞུས་པ་ཡིན།
ཐེངས་འདིར་དགེན་བཀྲ་ཤིས་ལགས་དང་པདྨ་ལགས་ཀྱིས་ལྷག་བསམ་ཟོལ་མེད་ངང་བདག་ལ་བསྐུལ་
མ་གནང་སྟེ་སྔར་སི་ཁྲོན་མི་རིགས་དཔེ་བསྐྲུན་ཁང་གིས་བཀའ་འབུམ་འདི་དཔེ་བསྐྲུན་བྱས་པ་ཡིན་ཡང༌། དེབ་
ཚད་ཆུང་བ་དང་སྟོད་སྨད་བར་བཅས་ཆ་ཕྱེས་ཏེ་དེབ་དྲུག་ཅུ་ལྷག་བྱུང་བས་དེབ་གྲངས་མང་དྲགས་པ་སོགས་
གཟིགས་སྟབས་མི་བདེ་བ་ཞིག་ཆགས་ཡོད། དེས་ན་ཚད་ཅུང་ཆེ་བ་ཞིག་ཡང་བསྐྱར་པར་ན་ལེགས་ཞེས་
གསུངས་བྱུང་བས་བདག་ཀྱང་ལྷག་བསམ་རྣམ་དག་གིས་དང་དུ་བླངས་ནས་བཀའ་འབུམ་དཔེ་སྒྲིག་བྱེད་པའི་
བྱ་བ་ལ་འཇུག་པ་ཡིན།
སྒྲིག་སྟངས་ཐད་པོད་གྲངས་སོ་གཉིས་ཅན་གྱི་དཔེ་གཟུགས་ཇི་མ་ཇི་བཞིན་དེབ་གཟུགས་སུ་བསྒྱུར་ནས་
བསྒྲིགས་པ་དང༌། དེབ་ཆེ་ཆུང་གི་ཚད་ཆེ་རུ་བཏང་སྟེ་ཁེ་བཅུ་དྲུག་དཀྱུས་མ་ཞེས་པའི་དེབ་ཕྲེང་སུམ་ཅུ་སོ་
གཉིས་ཅན་བྱས། དེ་ལ་ཁྱོན་ཤོག་ངོས་གྲངས་༡༦༣༧༢ཡོད་པ་ཆ་སྙོམས་བགོས་ན་གྲངས་༥༠༠ཙམ་རེ་འཐོབ་
ཀྱང་མཁན་པོ་ཁོང་གི་དགོངས་བཞེད་ལྟར་དེབ་གྲངས་སོ་གཉིས་བྱས། དེབ་ལ་ཆེ་ཆུང་ཅུང་ཡོད་ནའང་དོན་གྱི་
དབྱེ་འབྱེད་གཙོར་བྱས་ཏེ་སོར་བཞག་བྱས་པ་ཡིན། ནང་གི་ཆོས་ཚན་ལ་གསར་སྣོན་སུམ་ཅུ་ཙམ་བཅས་ཁྱོན་
རགས་རྩིས་བྱས་ན་༡༣༩༧ཙམ། ཡིག་འབྲུ་ས་ཡ་ལྔ་ཕྱེད་ཙམ་ལས་སཾ་བྷོ་ཊའི་ཡིག་གཟུགས་ཀྱིས་མི་འདང་
བའི་གསར་བཟོས་ཡིག་གཟུགས་ཉིས་སྟོང་ཙམ། ལཉྫ་དང་ཝརྟུ་ཚན་གྲངས་༡༢༥ཙམ། བར་བཅུག་རི་མོ་ལྷ་
གྲངས་༣༢༧ཙམ། དཔེ་རིས་གྲངས་༨༧༠ཙམ། རེ་མིག་གྲངས་༡༣༤ཙམ་ལེགས་པར་བཞུགས་ཡོད།
གངས་ཅན་རིག་གཞུང་དཔེ་རྙིང་ཞིབ་འཇུག་ཁང་གི་ལས་བྱེད་པོ་ཁོ་བོ་དང་ལས་རོགས་འཇམ་དབྱངས་
དཔལ་ལྡན། འཇམ་དབྱངས་མཚོ་མོ། རིན་གཡང་། ལྷ་གཡང་། ཚེ་རིང་ལྷ་སྐྱིད། ཚེ་དབང་ལྷ་མོ། བོན་
སྐྱབས་བཅས་རྩིས་འཕྲུལ་ལག་རྩལ་བ་ཀུན་གྱིས་དབུས་ལྷ་ལྡན་ནས་བསྒྲིགས་ཞུས་ཞུ་བའི་སྐབས་དེ་དག་ཏུ་
མཆོག་གསུམ་རྩ་གསུམ་དང་ལྷག་ལྷ་ལ་དད་འདུན་གསོལ་སྨོན་ཤིས་བརྗོད་དང་དྲན་ཤེས་བག་ཡོད་བྱེད་ཁུལ་
ཡིན་ཡང་། དེབ་ཕྲེང་དང་ལྡེབ་གྲངས་ཕོན་ཆེ་ཞིང་ངེད་ཅག་གི་ཤེས་ཡོན་ཚད་དམའ་བས་ནོར་བ་ཡོང་སྲིད་ན།
རིས་མེད་མཁས་དབང་རྣམ་པས་བཀའ་བཀྱོན་ཡོ་བསྲང་ལེགས་བཅོས་ཐུགས་འཛེམས་མེད་པར་གནང་
འཚལ་ཞུའོ། ཞེས་རབ་ལོ་༩༩༢པའི་ས་ཁྱི་བོད་ཟླ་༤པའི་ཚེས་༢༩ལ་ས་རས་བོད་དབུས་ལྷ་ལྡན་ནས་གུས་པས་སྦྱར་བ་དགེ་ལེགས་འཕེལ།།
06

དཀར་ཆག
མ་ཧཱ་པཎྜི་ཏ་མི་ཕམ་འཇམ་དབྱངས་ཕྱོགས་ལས་རྣམ་རྒྱལ་རྒྱ་མཚོའི་བཀའ་འབུམ་མཚན་བཟང་གྲངས་
ལྡན་ལས། ༼ཞ༽ པོད་ཉེར་གཅིག་པ། ལྡེབ་གྲངས་༡པ་ནས། དཀར་ཆག །ལྡེབ་གྲངས་༣པ་ནས། དུས་འཁོར་ནང་
གི་ལེའུ་གཉིས་པའི་འགྲེལ་པ། ལྟེབ་གྲངས་༢༡༧པ་ནས། དུས་འཁོར་དབང་ལེའུ་གསུམ་པའི་འགྲེལ་པ་བཅས་
བཞུགས་སོ།།
1

*t ddddhalQ &-ldaa i{
༄༅། །ཀཱ ལ ཙ ཀྲཱི དྷྱ ཏྠ སྱ སྭ རྒ བ རྟི ཀ སྟི།
༄༅། །དུས་འཁོར་ནང་གི་ལེའུའི་འགྲེལ་པ་
བཞུགས་སོ། །
༼༢༽
ཆོས་རྒྱལ་བདུན་ནི་རིན་ཆེན་རི་འདྲ་འཛམ་གླིང་འདིར་ནི་མངོན་པར་འཕགས། །རིགས་ལྡན་
ཉེར་ལྔ་ཉིན་བྱེད་ཇི་བཞིན་ཕྲིན་ལས་འོད་ཀྱིས་ས་སྟེང་ཁྱབ། །སྲས་མཆོག་གཉིས་སོགས་
རིགས་ལྡན་རིགས་གྱུར་འགྲོ་ཕན་ཟླ་བའི་འོད་བཟང་ཅན། །མཆོད་འོས་མཚུངས་མེད་དེ་དག་
རྣམས་ཀྱི་ཞབས་པད་གཙུག་གིས་ལེགས་བསྟེན་ནས། །རྒྱུད་དོན་རྒྱ་མཚོ་ཕ་མཐའ་དཔག་
རྩཡས་པར། །དམ་པའི་ལུང་བཞིན་རིགས་པའི་གཟིངས་སྦྱར་ཏེ། །ཟབ་དོན་རིན་ཆེན་གླིང་ནས་
ལེགས་བཤད་ཀྱི། །ནོར་བུའི་མཛོད་ཀྱིས་བསྐལ་བཟང་དགའ་སྟོན་སྤེལ། །འདིར་ནང་གི་
ལེའུ་ལ་ཐོག་མར་ཞུ་ཞིང་ལན་བསྟན་པའི་སྒོ་ནས་མདོར་བསྟན་པ། དེའི་དོན་རྒྱས་པར་
བཤད་པ། སྐབས་དོན་རྫོགས་པའི་མཇུག་བསྡུ་ཞིང་ལེའུའི་མཚན་བསྟན་པ་གསུམ་ལས། དང་
པོ༑ མི་ཤེས་སྣ་ཚོགས་ཚད་ནི་སོགས་ཚིགས་བཅད་དང་པོ་གསུམ་གྱིས་བསྟན་ཏེ། ཟླ་བ་
བཟང་པོས་གསོལ་པ། མི་ཤེས་པའི་དོན་ཞུ་བར་བྱ་བ་ནི་ཕྱི་རོལ་དུ་འཇིག་རྟེན་ཁམས་ཀྱི་སྣ་
ཚོགས་པའི་ཚད་ནི་གང་དག །སྒྲིབ་པ་མེད་པའི་ཕུང་པོ་རྒྱལ་བ་རྣམས་སྐྱེད་པར་མཛད་པ་རྡོ་
རྗེ་སེམས་དཔའ་ཤཱཀྱ་ཐུབ་པ་ཁྱོད་ཀྱིས་ལེགས་པར་བདག་ལ་བསྟན་པ་དག་ཀྱང་ཟླ་བ་བཟང་
པོ་བདག་གིས། ལུས་ཀྱི་དབུས་སུ་ཇི་ལྟར་ཡིན་པ་མ་ཤེས་ཏེ། དེ་ཕྱིར་སླར་ཡང་བདག་ནི་
3

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཉན་པར་འཚལ་ལོ། །ཅི་ཞིག་ཉན་འདོད་ན་ཕྱི་རོལ་དུ་སྣང་བའི་སྲིད་པ་གསུམ་པོ་མཐའ་དག་
ནང་ལུས་ཀྱི་དབུས་སུ་ཇི་ལྟར་གནས་པར་གྱུར་པ་ལགས། ཞེས་ཞུས་པའི་ཟླ་བ་བཟང་པོའི་
ཚིག་དེ་དག་གསན་ནས་སྟོན་པ་བདེ་བར་གཤེགས་པས་དེ་ལྟར་ཞུས་པ་ལ་ལེགས་སོ་ཞེས་བྱ་
བ་བྱིན་ནས་རབ་ཏུ་གསུངས་པ། སེམས་ཅན་རྣམས་ནི་ཐར་པའི་སླད་དུ། སངས་རྒྱས་ཀྱི་
མཆོག་གི་ཐུགས་རྗེས་ཕྱི་རོལ་འཇིག་རྟེན་ཁམས་ཀྱི་སྣ་ཚོགས་ཚད་རྣམས་གསུངས་པ་དག་
ཀྱང་ནང་ལུས་ལ་ཇི་ལྟར་གནས་པ་བཤད་པར་བྱའོ། །ཀྱང་ཡིག་གིས་ཕ་རྒྱུད་མ་རྒྱུད་སོགས་
རྒྱུད་གཞན་ཐམས་ཅད་ཀྱི་ལྷ་གྲངས་སོགས་ཀྱང་ལུས་ལ་ཇི་ལྟར་འགྱུར་བའང་བཤད་པར་
བྱའོ་ཞེས་སོ། །དེ་ཡང་མདོར་བསྡུས་ཏེ་བསྟན་ན་ཕྱི་རོལ་འཇིག་རྟེན་ན་ཇི་ལྟར་སྣང་བ་ཐམས་
ཅད་ནང་རང་ལུས་ལ་ཚང་སྟེ། ས་དང་ཆུ་དང་མེ་དང་རླུང་དང་རྡོ་རྗེ་ལྷ་ཡི་གཞུ་དང་རླུང་
རྣམས་དང་ནི་ཁྱིམ་གྱི་འཁོར་ལོ་དང་། ཟླ་བ་ཉི་མ་སྒྲ་གཅན་ལྷུན་པོ་དང་ས་འོག་ཏུ་གདེངས་
ཅན་ཀླུ་དང་ས་སྟེང་དུ་མི་དང་སྟེང་དུ་ལྷ་ཡི་གནས་དང༌། ཁྱིམ་ལ་ཡོན་པོའམ་འཁྱོགས་པོ་དག་
ཏུ་རྒྱུ་བ་བཀྲ་ཤིས་ལ་སོགས་པའི་གཟའ་རྣམས་དང༌། སྐར་མར་བཅུས་པ་དང༌། ཁྱིམ་འཕོ་བ་
ཟླ་བ་བཅུ་གཉིས་ཀྱི་དབྱེ་བ་དག་དང་། དཀར་ནག་གི་ཕྱོགས་དང་། ཉིན་དང་མཚན་མོ་ཕྲུག་
གཅིག་གི་དབྱེ་བས་ཉིན་ཞག་དང༌། ཚེས་ཞག་རྣམས་དང་གཞན་ཡང་སྲིད་པ་གསུམ་པོ་མཐའ་
དྭག་ནང་རང་གི་ལུས་ཀྱི་དབུས་སུ་ནི། གོང་དུ་བཤད་པ་དེ་དག་རང་རང་གི་ས་བོན་གྱི་ཡི་
གེས་ཤེས་པར་བྱ་སྟེ། འདོད་གཟུགས་གཟུགས་མེད་ཀྱི་སྲིད་པ་རྣམ་པ་གསུམ་ལ་ཁྱབ་བདག་
རྡོ་རྗེ་སེམས་དཔའ་བདེ་བ་ཆེན་པོ་ཆོས་ཉིད་ངོ་བོ་ཉིད་ཀྱི་སྐུས་ཁྱབ་པས་ན་ཆོས་ཅན་རྣམས་ལ་
དེ་ཡོད་པའམ་བགྲོད་པ༵་ནི་རྣལ་འབྱོར་པ༵་ཡིས་གནས་སྐབས་བཞི་རང་བཞིན་གྱིས་སྒྲིབ་བྲལ་
དུ་གྱུར་པ་ཐིག་ལེ་རྣམ་པ་བཞིའི་སྟོང་པའི་དབྱེ་བས་ཤེས་སོ། །ཞེས་གོང་དུ་ཁམས་ལེར་
གསུངས་པ་ལྟར། ལྟེ་བར་བསྒོམ་བྱའི་ས་བོན་སོ་བྱུང་ལྀ་སོགས་རྣམས་ཀྱིས་ནང་དུ་ལུས་ལ་ལྟེ་

དུས་འཁོར་ནང་ལེ་འགྲེལ
བ་སར་ཤེས་པར་བྱའོ། །དེ་བཞིན་མཆུ་བྱུང་ཨུ་སོགས་ཀྱིས་སྙིང་ག་ཆུ། རྀ་སོགས་ཀྱིས་མགྲིན་
པ་མེ། ཨི་སོགས་ཀྱིས་སྤྱི་བོ་རླུང་། རྡོ་རྗེ་གློག་ནི་སྤྱི་བོ་ལས་བྱུང་བ་རྀ་སོགས་རྣམས་ཀྱིས་ཏེ་
ནང་དུ་དུས་མེ་ལ་གནས་པའོ། །ལྷའི་གཞུ་འཇའ་ནི་སོ་བྱུང་ལྀ་སོགས་ཀྱིས་བཤང་བའི་རྩ་
ལའོ། །རླུང་བཅུ་པོ་རྣམས་ནི་ཨི་སོགས་རྐན་བྱུང་རྣམས་ཀྱིས་ཏེ་སྙིང་གའི་རྩ་བཅུའོ། །ཁྱིམ་གྱི་
འཁོར་ལོ་ཞག་སུམ་བརྒྱ་དྲུག་ཅུའི་ས་བོན་ནི་ཨ་སོགས་དང་ཀ་སོགས་ཀྱིས་ཤེས་ཏེ་ལུས་ལ་
སྟེང་འོག་གི་ལས་དང་བྱ་བའི་འཁོར་ལོའོ། །ཟླ་བ་ཐིག་ལེ་ང་རོ་དང་རྐྱང་མ་དང་ཁུ་བ། ཉི་མ་
རྣམ་བཅད་རྡུལ་དང་རོ་མ། སྒྲ་གཅན་ནི་རྭ་ཧུའི་ཧུ་ཡི་དབྱངས་མེད་པའི་གསལ་བྱེད་ཧ་རྐྱང་
ལས་རྣམ་ཤེས་དང་དབུ་མར་རོ། །ལྷུན་པོ་རང་མིང་མེ་རུ་ཞེས་པའི་མའམ། ཨེ་ཟེར་ཁའང་
ཡོད། ལུས་ལ་ལྟེ་བ་ནས་གསང་བའི་བར་དུའོ། །གདེངས་ཅན་རྣམས་ཀྱི་གནས་ས་འོག་ནི་སྐུ་
རྡོ་རྗེའི་ས་བོན་ཨོཾ་ཡིག་གིས་དཔྱི་མར་བཅད་དུ་ཤེས་སོ་ཞེས་བིབྷུ་ཏི་ཙནྡྲས་བཞེད། བླ་མ་ཁ་
ཅིག་གིས་སྤྱི་བོར་འཆད། མིའི་འཇིག་རྟེན་ནི་ས་སྟེང་གསུང་རྡོ་རྗེ་ཨཱ༔ ཡིག་མགྲིན་པར་རོ། །
ལྷ་ཡི་གནས་མཐོ་རིས་ཐུགས་རྡོ་རྗེའི་ས་བོན་ཧཱུཾ་གིས་མགྲིན་པ་ཡན་ཆད་དམ། ཁ་ཅིག་གིས་
སྙིང་གར་འདོད་དོ། །བཀྲ་ཤིས་སོགས་གཟའ་བཅུ་ནི་གཡས་གཡོན་གྱི་ས་བོན་ཟུང་བདུན་
སྔར་བརྗོད་པ་བཞིན་རྩ་གཡས་གཡོན་ལའོ། །སྐར་མ་ནི་ནང་དུ་སོ་རྣམས་སོ། །འཕོ་བ་ནི་སྡེ་
བ་རྣམས་དབྱངས་ཐུང་རིང་བཅུ་གཉིས་ཀྱིས་ཕྱེ་བའི་ལུས་ལ་སྟེང་འོག་ཏུ་གནས་པའི་ལས་དང་
བྱ་བའི་འཁོར་ལོ་ལ་རྒྱུ་བར་ཤེས་སོ། །ཟླ་བ་བཅུ་གཉིས་ཀྱང་ས་བོན་དེ་བཞིན་ནོ། །ཕྱོགས་
ཉེར་བཞི་ནི་སྡེ་པ་དྲུག་གི་ཡི་གེ་སྟེ་གོང་གི་བཅུ་གཉིས་པོའི་ཕྱེད་ཀྱིས་དབྱེ་བས་རླུང་གི་འཕོ་བ་
ཕྱེད་པ་ཉེར་བཞི་ལའོ། །ཉིན་དང་མཚན་མོའི་ཚེས་སུམ་བརྒྱ་དྲུག་ཅུ་རྣམས་ནི་ཀ་ལ་སོགས་པ་
སུམ་ཅུ་དབྱངས་བཅུ་གཉིས་དང་བཅས་པ་སྔར་ལེའུ་དང་པོའི་ཚིགས་བཅད་བརྒྱད་པར་བརྗོད་
པའི་ས་བོན་རྣམས་ཀྱིས་ལུས་ཀྱི་སྟེང་འོག་ཏུ་གནས་པ་ཤེས་པར་བྱ་སྟེ་དེས་མཚོན་ནས་ཕྱི་
5

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རོལ་གྱི་ཆོས་ཐམས་ཅད་རྣལ་འབྱོར་བས་ནང་ལུས་ཀྱི་དབུས་སུ་ཆ་འདྲ་བར་གནས་པ་ཤེས་
པར་བྱའོ། །ཁྱབ་བདག་རྡོ་རྗེ་སེམས་དཔའ་གཉིས་སུ་མེད་པའི་ཆོས་ཉིད་དེ་ཁོ་ན་ཉིད་ཀྱིས་
ཆོས་ཅན་ཐམས་ཅད་ལ་ཁྱབ་ནས་གནས་ཀྱང་ད་ལྟ་སྒྲིབ་བཅས་ཀྱི་སྐབས་ན་སྣང་ཚུལ་ལ་ལྟོས་
ཏེ་དག་པར་འགྱུར་རུང་ཙམ་དུ་ལུས་ངག་ཡིད། ཡེ་ཤེས་ཀྱི་གནས་སྐབས་བཞིའི་ས་བོན་བྱང་
ཆུབ་སེམས་ཀྱི་ཐིག་ལེ་སྟོང་པ་བཞིར་གནས་ཤིང༌། སྒྲིབ་པ་བཞི་དག་པའི་ཚེ་སྟོང་པ་བཞི་སྐུ་
བཞིར་འགྱུར་རོ། །མིའི་ལུས་དེ་ཡང་རྒྱུ་དང་འབྲས་བུའི་ཚོགས་པ་ལ་བརྟེན་ནས་འབྱུང་ཚུལ་ནི་
མི་ཡི་ལུས་འདི་ལ་ནི་ཁམས་ཀྱི་ཚོགས་སུ་ཞེས་པ། སྤུ་ནམ་མཁའི་ཁམས། པགས་པ་རླུང༌།
ཁྲག་མེ། ཤ་ཆུ། རུས་པ་དང་རྐང་ས། འགྲེལ་པར་སོགས་སྒྲས། གཅི་བ་ཆུ། ཐམས་ཅད་ཀྱི་
དངས་མ་ཁུ་བ་ཡེ་ཤེས་ཀྱི་ཁམས་ཏེ་ཁམས་དྲུག་གི་ཚོགས་སུ་ནི། མཐའ་དག་རོ་དྲུག་ཅེས་པ།
ལན་ཚྭ་དང་མངར་བ་དང་ཚ་བ་དང༌། ཁ་བ་དང་བསྐ་བ་དང་སྐྱུར་བའི་རོ་དྲུག་པོ་རིམ་བཞིན་
ས་ཆུ་མེ་རླུང་ནམ་མཁའ་ཡེ་ཤེས་ཀྱི་ཁམས་སོ། །དེ་ལྟར་རོ་དྲུག་པོ་ཟོས་ཤིང་འཐུངས་པ་དག་
ལས། ལུས་ཀྱི་ཁམས་ཀྱི་ཚོགས་སུ་འགྱུར་བ་སྟེ། རོ་དྲུག་པོ་རྣམས་ཀྱང་ས་ཆུ་མེ་རླུང་རོ་སྟེ་
ནམ་མཁའ་རྣམས་ཀྱི་འབྱུང་བ་ལས་འགྱུར་ཏེ། རབ་གསལ་ངེས་པར་ས་སོགས་འབྱུང་བའི་
ཚོགས་ཀྱང་དབང་ཡུལ་འདས་པ་སྟོང་པ་མ་འབྱར་བ་རྡུལ་ཕྲ་རབ་ཀྱི་ཆོས་ནམ་མཁའི་ཁམས་
ལས་སྐེ་སྟེ་སྔར་བརྗོད་པ་བཞིན་ནོ། །ཡང་དག་པར་ན་སེམས་ཅན་རྣམས་ཀྱི་ཀུན་དུ་རྟོག་པའི་
དབང་གིས་ནམ་མཁའ་མི་སྒྲིབ་པའི་ངང་ལ་འགྱུར་བྱེད་རླུང་གི་གཡོ་བ་ལས་འབྱུང་བ་གཞན་
རགས་པར་མཆེད་པས་རླུང་སོགས་འབྱུང་བ་བཞི་ནི་ནམ་མཁའི་ཁམས་ལས་སོ། དོན་དམ་
པར་ས་བོན་འགགས་པ་དང་མ་འགགས་པ་ལས་མི་སྐྱེ་ལ་ས་བོན་གྱི་རང་བཞིན་ཡོངས་སུ་
སྤངས་པ་དང་། ས་བོན་བེམ་པོའི་ཁམས་ཉིད་དང་ཆད་སྟོང་ལས་སྐྱེ་བ་མ་ཡིན་པས་དཔྱད་ན་
རང་བཞིན་ཅིར་ཡང་མ་གྲུབ་པའི་སྟོང་པ་ལས་རྟེན་འབྱུང་གི་དབང་གིས་ཆོས་ཐམས་ཅད་

དུས་འཁོར་ནང་ལེ་འགྲེལ།
བར་འགྱུར་རོ། །རང་སེམས་ལ་སྣང་བའི་ཆོས་ཐམས་ཅད་རང་བཞིན་གྲུབ་པ་མེད་པའི་སྟོང་
པ༷་ལ་ནི་ཡེ་ནས་གནས་པ་དེ་ལ་དེ་རྟོགས་པ་ཡི་རང་གི་སེམས་ཉིད་རང་བཞིན་གྱི་འོད་གསལ་
བའམ་མི་འགྱུར་བའི་བདེ་བ་ཡེ་ཤེས་རྣམ་པར་བསྲེས་པ་ཞེས་བྱ་སྟེ། ཡུལ་ཡུལ་ཅན་སྣང་སྟོང་
རོ་མཉམ་པ་ཆོས་ཉིད་འགྱུར་བ་མེད་པའི་བདེ་བ་ཆེན་པོ་གང་ཞིག་ནམ་མཁའ་བཞིན་དུ་རྟག་
པར་ཡང་ནི་འགྱུར་བ་སྟེ། རྒྱུད་བླ་མ་ལས། སེམས་ཀྱི་རང་བཞིན་འོད་གསལ་གང་ཡིན་པ། །
དེ་ནི་ནམ་མཁའ་བཞིན་དུ་འགྱུར་མེད་དེ། །ཡང་དག་མིན་རྟོག་ལས་བྱུང་འདོད་ཆགས་སོགས།།
གློ་བུར་དྲི་མས་དེ་ཉོན་མོངས་མི་འགྱུར། །ཞེས་དང༌། ཕལ་པོ་ཆེ་ལས། །འཇིག་རྟེན་ཁམས་
མང་ལ་ལ་དག །བསམ་གྱིས་མི་ཁྱབ་འཚིག་འགྱུར་ཡང༌། །ནམ་མཁའ་འཇིག་པར་མི་འགྱུར་
བ༑ ༑རང་བྱུང་ཡེ་ཤེས་དེ་བཞིན་ནོ། །ཞེས་སོགས་མདོ་རྒྱུད་ཀུན་ལས་ཆོས་ཉིད་ཀྱི་སེམས་
སམ་འོད་གསལ་བའི་སེམས་ཞེས་གསུངས་པ་གཉུག་མ་སེམས་ཀྱི་རྡོ་རྗེའ མ། ·མཁའ་ཁྱབ་
མཁའ་ཡི་རྡོ་རྗེ་ཅན་དེ་ཉིད་དོ། །ཅི་སེམས་རྟག་པ་ཞིག་ཁས་ལེན་ནམ་ཞེ་ན་མ་ཡིན་ཏེ།
སེམས་ནི་སེམས་མ་མཆིས་ཏེ་ཞེས་གསུངས་པ་ལྟར་སེམས་ཀྱི་ངོ་བོ་ཉིད་རྡུལ་ཕྲ་རབ་ཙམ་ཡང་
མ་གྲུབ་པ་ལ་སེམས་རྟག་པར་གྱུར་པ་ཅི་ཞིག་ཡོད། རྟག་པ་དང་མི་རྟག་པ་ནི་གཉིས་སུ་འབྱེད་
པའི་ཆོས་ལ་ཡོད་ཀྱི། གཉིས་སུ་མེད་པ་དེ་ཁོ་ན་ཉིད་ཀྱི་དོན་ལ་གཟུང་བ་དང་འཛིན་པ། རྟག་
པ་དང་མི་རྟག་པ་དངོས་པོ་དང་དངོས་པོ་མེད་པའི་ཁྱད་པར་བྱར་མེད་དེ་ཆོས་ཐམས་ཅད་རོ་
མཉམ་པའོ། །དེ་ལྟ་བུ་ནི་རྟོག་གེའི་ཡུལ་མ་ཡིན་ཏེ། དེ་ཁོ་ན་ཉིད་རྟོགས་པའི་རྣལ་འབྱོར་
རྣམས་ཀྱིས་སོ་སོ་རང་གིས་རིག་པར་བྱ་བ་ཨེ་ཝཾ་ཟུང་འཇུག་གིས་མཚན་དོན་ནོ། །ལས་དང་
པོ་པ་དག་གིས་རྗེས་དཔག་གི་དཔྱད་པའི་སྒོ་ནས་དེ་ཁོ་ན་ཉིད་འཚོལ་བའི་ཚེ་ཆོས་ཅན་བུམ་
སོགས་ལ། རང་བཞིན་མ་གྲུབ་པའི་ཆོས་ཉིད་སྟོང་བས་ཁྱབ་པ་ཙམ་ལ་ཁྱབ་བྱེད་དུ་འཇོག་པ་
ཡོད་ཀྱང་། ཡང་དག་པར་དཔྱད་ན་དུས་གསུམ་དང་དངོས་པོ་སོ་སོའི་ཆོས་ཅན་དེའི་སྟེང་གི་
7

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྟོང་པ་ནི་ཆོས་གཞན་ལ་རྗེས་སུ་མི་འགྲོ་སྟེ་དུས་སྔ་ཕྱི་བར་གྱུར་པ་དང་དངོས་པོ་ཐ་དད་པའི་
ཆོས་ཅན་རྣམས་ཀྱི་བདེན་སྟོང་དེ་ཡང་ཐ་དད་དུ་འགྱུར་བས་ལུགས་དེས་ཆོས་ཐམས་ཅད་
བདེན་སྟོང་དུ་རོ་མཉམ་པའི་དོན་ཡང་ཆོས་རྣམས་བདེན་སྟོང་དུ་འདྲ་བ་ཙམ་ལ་བཤད་པ་ལས།
།ཟུང་འཛིན་གྱི་སྤྲོས་པ་ཞི་བའི་མཉམ་པ་ཉིད་ཀྱི་དོན་ལ་འཇུག་པར་ནམ་ཡང་མི་འགྱུར་རོ། །
དེས་ན་གཉིས་ཆོས་ཀྱི་ཡུལ་ལས་མ་འདས་པའི་སྟོང་རྐྱང་ནི། ཁྱབ་བདག་རྡོ་རྗེ་སེམས་དཔའ་
མ་ཡིན་ཏེ། རྡོ་རྗེ་སེམས་དཔའ་ནི་སྣང་སྟོང་གཉིས་སུ་མེད་ཅིང་རིས་མེད་པ་མཉམ་པ་ཆེན་པོ་
དེ་ཁོ་ན་ཉིད་ཡིན་ལ། དེའི་ངང་དུ་གཉིས་སྣང་གིས་བསྡུས་པའི་ཆོས་ཐམས་ཅད་རོ་མཉམ་པར་
འགྱུར་ཏེ། གཉིས་སུ་སྣང་ཡང་གཉིས་སུ་མེད་པའི་ཆོས་ཉིད་ལས་འདས་པ་ནི་ནམ་ཡང་མི་
སྲིད་པས་སོ། །དེའི་རང་བཞིན་རྟག་མི་རྟག་དང་དངོས་དངོས་མེད་ཀྱི་མཐའ་ལས་འདས་པ་
ཆོས་ཉིད་ངོ་བོ་ཉིད་ཀྱི་སྐུའོ། །དེ་ལ་ཁྱབ་བྱ་ཁྱབ་བྱེད་གཉིས་སུ་མེད་ཀྱང་དུས་གསུམ་གྱི་ཆོས་
ཐམས་ཅད་དེ་ཡི་ངང་ལས་གཞན་དུ་གྱུར་པ་མེད་པའི་ཆ་ནས་ཁྱབ་བྱེད་དང༌། རང་གི་ངང་ཚུལ་
ལས་ནམ་ཡང་གཞན་དུ་མི་འགྱུར་བས་རྟག་པ་ཆེན་པོ་དང༌། འདུས་བྱས་འདུས་མ་བྱས་
གཉིས་ཀྱི་མཐའ་ལ་མི་གནས་པས་འདུས་མ་བྱས་ཆེན་པོ་སོགས་ཀྱི་ཚིག་གི་ཐ་སྙད་ཀྱིས་
སངས་རྒྱས་རྣམས་ཀྱིས་མཐར་ཐུག་གི་དེ་ཁོ་ན་ཉིད་དེ་བསྟན་པར་མཛད་པ་ཡིན་ནོ། །དོན་དེ་
ལྟ་བུའི་དབང་གིས་སྟོང་པ་ལ་ནི་ཡེ་ཤེས་རྣམ་པར་བསྲེས་པ་རོ་མཉམ་ཞེས་པའི་ཐད་ཀྱི་
འགྲེལ་ཆེན་དུ། འདིར་ལུས་ལ་ཁྱབ་པར་བྱ་བ་དང་ཁྱབ་པར་བྱེད་པའི་འབྲེལ་བ་ཀུན་རྫོབ་
ཀྱིས་ངེས་པར་གནས་པ་གང་ཡིན་པ་སེམས་ཅན་ཐམས་ཅད་ཀྱི་ལུས་ལ་རྣམ་པར་ཤེས་པའོ། །
ཞེས་གསུངས་པ་ནི། འདིར་རྣམ་གསུམ་སྲིད་པར་རྡོ་རྗེ་སེམས་དཔའ་ཁྱབ་བྱེད་དུ་བགྲོད་པར་
གསུངས་པ་དེ་དེ་ཁོ་ན་ཉིད་གཉིས་སུ་མེད་པའི་ཆོས་ཉིད་ཀྱི་དབང་དུ་བྱས་ན་ཁྱབ་བྱ་ཁྱབ་བྱེད་
ཀྱི་འབྲེལ་པ་བཞག་ཏུ་མེད་ཀྱང་དེ་ཐམས་ཅད་དེའི་ངོ་བོ་ཉིད་དུ་རྣམ་པར་དག་པ་ཡིན་ན་ཡང་
8

དུས་འཁོར་ནང་ལེ་འགྲེལ།
ཀུན་རྫོབ་ཀྱི་དབང་དུ་བྱས་ན་སེམས་ཅན་ཐམས་ཅད་ཀྱི་ལུས་ལ་རྣམ་པར་ཤེས་པ་གནས་ཤིང༌།
རྣམ་པར་ཤེས་པ་དེའི་ཆོས་ཉིད་གདོད་མ་ནས་རང་བཞིན་རྣམ་དག་འོད་གསལ་བའི་བདག་
ཉིད་དུ་གནས་པ་ལ་ཁྱབ་བདག་ཏུ་བཤད་དགོས་པའི་དོན་ཏོ། །ཡང་འགྲེལ་པའི་སྔ་མའི་
འཕྲོས་སུ། དེ་ཉིད་ནི་སྟོང་པ་སྟེ་སྟོང་པ་ཉིད་ཀྱི་གཟུགས་ལ་བསྒོམ་པའི་སྟོབས་ཀྱིས་འཛིན་
པར་བྱེད་པའི་སེམས། གཟུང་བར་བྱ་བ་སེམས་ཀྱི་སྣང་བ་ལ་རྣམ་པར་བསྲེས་པ་ནི་རོ་མཉམ་
པར་འགྱུར་མེད་རྟག་པར་ཡང་འགྱུར་ཏེ་འདིར་རྟག་པའི་སྒྲ་ནི་སྒྲིབ་པ་མེད་པ་ལ་བརྗོད་དོ། །
ཞེས་གསུངས་པ། རྣམ་པར་ཤེས་པ་ཡོད་ན་ཆུའི་གཤེར་བ་དང་མེའི་ཚ་བ་ལྟར་དེའི་ཆོས་ཉིད་
འོད་གསལ་བའི་ཡེ་ཤེས་འདུ་འབྲལ་མེད་པར་ཡོད་ཀྱང་སྒྲིབ་པ་དང་བཅས་པའི་ཕྱིར་ན་མངོན་
དུ་མི་འགྱུར་བས། སྒྲིབ་པ་དེ་སྤང་བའི་དོན་དུ་སྟོང་པ་ཉིད་ཀྱི་གཟུགས་དུ་བ་ལ་སོགས་པ་
མངོན་སུམ་སྣང་བའི་རྣམ་ཀུན་མཆོག་ལྡན་གྱི་སྟོང་པ་ཉིད་སེམས་ཀྱིས་གཟུང་བར་བྱ་བ་ལ་
གོམས་པའི་སྟོབས་ཀྱིས་དེ་འཛིན་པར་བྱེད་པའི་སེམས་རྣམ་པར་བསྲེས་པ་ནི་གཟུང་འཛིན་
མེད་པར་རོ་མཉམ་པའི་ཡེ་ཤེས་མཆོག་ཏུ་འགྱུར་བ་མེད་པ་རྟག་པར་འགྱུར་ཏེ། རྟག་པའི་སྒྲ་
ནི་འཕོ་བའི་སྒྲིབ་པ་དང་བྲལ་བའི་དོན་ཏེ་འཕོ་སྒྲིབ་དང་བྲལ་ན་འཕོ་མེད་རྟག་པའི་གོ་འཕང་
དེ་ལས་ནམ་ཡང་གཡོ་བ་མེད་དོ། །དེ་ལྟར་ཡང་འགྲེལ་ཆེན་གྱི་མདོར་བསྡུས་དང་པོ་ལས། ཇི་
ལྟར་མེ་ནི་ཤིང་ལ་རྟག་གནས་ཀྱང༌། །གཅད་དང་དབྱེ་བའི་ཐབས་ཀྱིས་མི་མཐོང་སྟེ། །
གཙུབས་ཤིང་གཙུབས་སྟན་ལག་པས་གཙུབས་པ་ལས། དེ་ལ་གནས་པ་དག་ཀྱང་མཐོང་
འགྱུར་བ། །དེ་བཞིན་སེམས་ཀྱི་འོད་གསལ་རྟོག་པ་ཡི། །སྒོམ་པའི་ཐབས་རྣམས་དག་གིས་མི་
མཐོང་སྟེ། །དེ་ཉིད་དུ་འདི་རྐྱང་མ་དག་དང་ནི། །རོ་མ་གཅིག་ཏུ་སྦྱོར་བས་མཐོང་བར་འགྱུར།།
ཞེས་དང༌། དུ་བ་ལ་སོགས་མཚན་མ་དག་དང་ནི། །སྲོག་རྩོལ་དག་གིས་དབུ་མར་འབབས་པ་
དང༌། །རིག་མའི་བརྟུལ་ཞུགས་དག་གིས་རྡོ་རྗེ་ནི། །ལྷུང་མིན་དེ་བཞིན་སྟེང་དུ་ཁུ་བ་སྟེ། །
9

༼ཞ
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལམ་འདི་དག་གིས་སངས་རྒྱས་རྣམས་ཀྱི་ནི། །བདེ་བ་མཆོག་ཏུ་འགྱུར་བ་མེད་པ་ཞེས། །
མངོན་པར་བརྗོད་པའམ་ཕོ་ཉ་མོ་ཀུན་གྱི། །ལྷན་ཅིག་སྐྱེས་པ་རྣལ་འབྱོར་པས་ཐོབ་འགྱུར། །
ཞེས་གསུངས་པ་ལྟར། སེམས་ཀྱི་ཆོས་ཉིད་རང་བཞིན་འོད་གསལ་བ་ལམ་གྱི་སྟོབས་ལས་
གསར་དུ་བསྒྲུབ་པ་མ་ཡིན་ཡང༌། ལམ་གྱི་སྟོབས་ལས་མངོན་དུ་འགྱུར་བ་ཡིན་པའི་ཕྱིར་ན།
སེམས་ཅན་ཐམས་ཅད་ལ་གཞི་དུས་ཀྱི་འཁོར་ལོ་རང་བཞིན་འོད་གསལ་བའི་ཡེ་ཤེས་ཀྱིས་
ཁྱབ་ཀྱང་སྒྲིབ་པས་བསྒྲིབ་ནས་མ་མཐོང་ཞིང་ཡིད་མི་ཆེས་པ་དག་ལ་མངོན་སུམ་དུ་ཡིད་ཆེས་
པར་བྱེད་པའི་ལམ་དུ་བ་ལ་སོགས་པའི་སྟོང་གཟུགས་བསྟན་པའི་སྒོ་ནས་ཤེས་སུ་གཞུག་པ་
ཡིན་ནོ། །དེ་ལྟར་འབྱུང་བ་ལྔ་དང་རྣམ་པར་ཤེས་པ༵་ལ་གནས་པ་ལས་ཉོན་གྱི་སྒྲིབ་པས་ངོ་བོ་
ལ་གོས་པ་མེད་པས་རང་བཞིན་རྣམ་དག་གི་ཆོས་ཉིད་ཞི་བ་དང་། དེའི་དབང་གིས་འགྱུར་
བའི་ཟུག་རྔུ་ཐམས་ཅད་དང་བྲལ་བས་བདེ་བ་ཆེན་པོ་རྡོ་རྗེ་སེམས་དཔའ་ནི་འདོད་གཟུགས་
གཟུགས་མེད་རྣམ་པ་གསུམ་གྱི་སྲིད་པ་ལ་ཆོས་ཉིད་ཀྱི་ཚུལ་དུ་ཁྱབ་ཅིང་གནས་པ་ནི། རྣལ་
འབྱོར་པས་རང་གི་ལུས་ཁམས་དྲུག་དང་ལྡན་པ་འདི་ལ་བྱེད་བཅིངས་སོགས་ཀྱི་ཐབས་ལ་
གོམས་པ་ལས་མངོན་སུམ་དུ་རིག་པར་བྱའོ། །འདིར་མདོར་བསྡུས་ཙམ་སྟེ་ཡེ་ཤེས་ལེའུའི་
མཆོག་ཏུ་མི་འགྱུར་བའི་ཡེ་ཤེས་གྲུབ་པ་ལས་རྒྱས་པར་འབྱུང་ངོ༌། །དེ་ཡན་ཆད་ཀྱིས་ནང་
ལུས་ཀྱི་དབུས་སུ་ཕྱི་རོལ་གྱི་ཆོས་ཀུན་སྣང་བའི་རྟེན་ཙིང་འབྲེལ་བར་འབྱུང་བ་ཚང་བའི་ཚུལ་
མདོར་བསྟན་ནས། རྒྱས་པར་བཤད་པ་ལ་ལེའུ་འདིར། ནང་ལུས་ཀྱི་མཛོད་དྲུག་དང་རྩ་དྲུག
དང་འཁོར་ལོ་དྲུག་རྣམ་པར་དག་པའི་ངོ་བོ་ཉིད་ཀྱི་གནས་པ་བཅོ་བརྒྱད་ཀྱི་ཆིངས་སུ་བསྟན་
ཏེ༑ མངལ་འཛིན་པ་དང་སྡུད་པའི་ངོ་བོ་ཉིད་ཀྱི་གནས་པ་༼༡༽། དེ་བཞིན་དུ་རྡུལ་དང་ཁུ་བ་
ཀུན་གཞིའི་རྣམ་ཤེས་ཡང་དག་པར་༼༢༽སྦྱོར་བའི་དང༌། ཟླ་བ་སོ་སོ་རེ་རེ་ཞིང་མངལ་འབྱུང་
བའི་༼༣༽དང༌། ཉ་ལ་སོགས་པ་གནས་སྐབས་བཅུའི་༼༤༽དང་། སྐུ་བཞི་དང་རྡོ་རྗེ་བཞིར་དག་
10

དུས་འཁོར་ནང་ལེ་འགྲེལ།
པའི་༼༥༽དང༌། རྫོགས་པའི་བྱང་ཆུབ་པ་བཞིས་མངལ་འབྱུང་༼༦༽བའི་ངོ་བོ་ཉིད་ཀྱི་གནས་པ་
དང༌། དབུགས་དྲུག་བརྒྱ་ལྷག་པའི་སྟོང་ཕྲག་ཉི་ཤུ་རྩ་གཅིག་དང་རྩ་སྟོང་ཕྲག་བདུན་ཅུ་རྩ་
གཉིས་དང༌། ཚིགས་ཀྱི་གནས་སུམ་བརྒྱ་དྲུག་ཅུ་དང༌། ཁམས་དྲུག་དང༌། རོ་དྲུག་དང༌།
དབང་པོ་དྲུག་དང་། ཡུལ་དྲུག་དང་། ལས་ཀྱི་དབང་པོ་དྲུག་དང། ལས་ཀྱི་དབང་པོའི་ཡུལ་
དྲུག་དང༌། རྣམ་པར་ཤེས་པ་དྲུག་དང༌། འདུ་བྱེད་དྲུག་དང༌། ཚོར་བ་དྲུག་དང༌། གཟུགས་དྲུག་
དང་། ཡེ་ཤེས་དྲུག་དང་། འཁོར་ལོ་དྲུག་དང༌། དཀྱིལ་འཁོར་དྲུག་སྟེང་དང་འོག་གི་ངོ་བོ་ཉིད་
ཀྱི་གནས་པ་༼ ༽དང༌། · ལྟེ་བའི་ཆུ་སྐྱེས་ལ་སོགས་པའི་འདབ་མ་དང་སྣ་བུག་དག་ལ་གཡོན་
དང་གཡས་ཀྱི་དཀྱིལ་འཁོར་ཕུང་པོ་ལྔ་དང་ཁམས་ལྔ་འབབ་པའི་ངོ་བོ་ཉིད་ཀྱི་གནས་པ་
༼༨༽དང༌། དབུ་མ་ལས་རྒྱུད་མཐའ་དག་འབྱུང་བའི་ངོ་བོ་ཉིད་ཀྱི་གནས་པ་༼༩༽དང༌། སྲོག་ལ་
སོགས་པ་རླུང་གི་བྱ་བའི་ངོ་བོ་ཉིད་ཀྱི་གནས་པ་༼༡༠༽དང༌། ཁམས་རྣམས་ལས་ལྷའི་མཚན་མ་
འབྱུང་བའི་ངོ་བོ་ཉིད་ཀྱི་གནས་པ་༼༡༡༽དང༌། ཉི་མ་དང་ཟླ་བ་དང་མེའི་འཆི་ལྟས་ཀྱི་ངོ་བོ་ཉིད་
ཀྱི་གནས་པ་༼༡༢༽དང༌། ལས་ཀྱི་རྣམ་པར་སྨིན་པས་འགྲོ་བ་དྲུག་ཏུ་སྐྱེ་བའི་ངོ་བོ་ཉིད་ཀྱི་
གནས་པ་༼༡༢༽དང༌། རྩ་ལ་སོགས་པ་གཟའི་རྐང་པ་འཆད་པའི་ངོ་བོ་ཉིད་ཀྱི་གནས་པ་
༼༡༤༽དང༌། དབུ་མར་ཞུགས་པའི་དགའ་བ་ལ་སོགས་པ་རྣམས་ཀྱིས་འཆི་ལྟས་ཀྱིས་འཆི་བ་
བསླུ་བའི་ངོ་བོ་ཉིད་ཀྱི་གནས་པ་༼༡༥༽དང༌། ཕྱི་རོལ་འཇིག་རྟེན་གྱི་བྱ་བ་འགྲུབ་པའི་ངོ་བོ་ཉིད་
ཀྱི་གནས་པ་༼༡༦༽ དང༌། ལྟ་བ་ཐམས་ཅད་རྗེས་སུ་དཔག་པས་ཡོངས་སུ་བརྟག་པའི་ངོ་བོ་
ཉིད་ཀྱི་གནས་པ་༼༡༧༽དང༌། སེམས་ཅན་སྣ་ཚོགས་ཀྱི་འདོད་པ་དང་རྗེས་སུ་མཐུན་པར་ཆོས་
རབ་ཏུ་༼༡༨༽གཞག་པའི་ངོ་བོ་ཉིད་ཀྱི་གནས་པའོ། །རྩ་རྒྱུད་ལ་གོ་རིམ་དེ་ལྟར་ཡིན་ཡང་
བསྡུས་རྒྱུད་འདིར་དགོས་པའི་དབང་གིས་གོ་རིམ་གོང་འོག་མི་འདྲ་བ་ཡོད་དོ། །འགྲེལ་ཆེན་
ལས་ལེའུ་གཉིས་པ་འདི་མདོར་བསྡུས་བདུན་གྱི་སྒོ་ནས་བཤད་དེ། སྒོ་གསུམ་དང་བདེན་བཞི་
11

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ངེས་པའི་མདོར་བསྡུས་དང་པོས་ཚིགས་བཅད་ཉེར་དྲུག་པ་ཡན་ཆད་ཀྱི་དོན་བཤད་ཅིང༌། དེ་
ནས་བརྩམ་སྟེ་ཚིགས་བཅད་ཞེ་བདུན་པའི་བར་ནི་ཀུན་འབྱུང་གི་བདེན་པ་ལ་སོགས་པའི་
མདོར་བསྡུས་གཉིས་པས་བཤད་དོ། །དེ་ནས་ཚིགས་བཅད་དྲུག་ཅུ་པའི་བར་དུ། འཁོར་ལོས་
སྒྱུར་བ་དང་ཀླ་ཀློའི་འཁྲུགས་པ་དང་དུས་ཀྱི་འཁོར་ལོའི་རིགས་ཀྱི་རྒྱུད་དང་རྩའི་རིགས་འབྱུང་
བའི་མདོར་བསྡུས་གསུམ་པས་བཤད་དོ། །དེ་ནས་བརྩམ་སྟེ་ཚིགས་བཅད་གྱ་གཅིག་པའི་
བར་དུ་འཆི་བའི་མཚན་ཉིད་དང་རྩ་འཆད་པའི་མདོར་བསྡུས་བཞི་པས་བསྟན། དེ་ནས་བཟུང་
སྟེ་ཚིགས་བཅད་བརྒྱ་དང་དྲུག་པའི་བར་དུ་འཇིག་རྟེན་ཀུན་རྫོབ་ཀྱི་སྐྱེ་བ་དང་འགག་པའི་རྒྱུར་
གྱུར་པ་སྐད་ཅིག་གི་མཚན་ཉིད་དུས་ཀྱི་འཁོར་ལོ་ངེས་པའི་མདོར་བསྡུས་ལྔ་པས་བསྟན། དེ་
ནས་བརྩམ་སྟེ་ཚིགས་བཅད་བརྒྱ་ང་བཞི་པའི་བར་དུ་བཅུད་ལེན་ལ་སོགས་པ་དང་བྱིས་པའི་
རྒྱུད་ཀྱི་མདོར་བསྡུས་དྲུག་པས་བསྟན། དེ་ནས་བརྩམ་སྟེ་ལེའུ་རྫོགས་པའི་བར་དུ་རང་གཞན་
གྱི་ལྟ་བ་རིགས་པས་རྣམ་པར་དཔྱད་པའི་མདོར་བསྡུས་ཆེན་པོ་བདུན་པས་བཤད་པར་མཛད་
དོ་༑ ༑དེ་ལྟར་ནང་གི་ལེའུ་རྩ་འགྲེལ་འདི་དག་གིས་རྡོ་རྗེ་ཐེག་པའི་ལམ་གྱི་རྟེན་ཁྱད་པར་ཅན་
ཁམས་དྲུག་དང་ལྡན་པའི་རྡོ་རྗེའི་ལུས་དང་པོར་མངལ་དུ་གྲུབ་ཚུལ་དང༌། ལུས་དེ་ཡི་རྩ་
འཁོར་ལོ་དྲུག་ལ་སོགས་པ་རིགས་དྲུག་དང་སྐུ་བཞི་དང་ཁམས་ཀྱི་དབྱེ་བས་ལྷ་རྣམས་ཀྱི་དག་
པ་དང་སྦྱར་བ་དང་། འཁོར་ལོ་ཅན་དང་ཀླ་ཀློའི་འཁྲུག་པ་སོགས་ནང་ལ་སྦྱར་ཚུལ་དང༌། རྩ་
རླུང་གི་གྲངས་ལྷ་དང་སྦྱར་བ་དང་མཐར་ལུས་འཇིག་ཚུལ་དང༌། ལུས་ཞིག་ནས་སླར་ཡང་
ལས་ཉོན་གྱིས་སྐྱེ་བ་ལེན་པ་ཡིན་པས་འཁོར་བའི་སྐྱེ་བ་རྒྱུན་གཅོད་པར་བྱེད་པའི་ལམ་ལ་
འབད་དགོས་པ་དང་འཆི་བའི་མཚན་ཉིད་བཅས་བསྟན་ཅིང༌། འཆི་ལྟས་བྱུང་ན་བསླུ་བའི་
ཐབས་དང་། བདེ་བའི་རྟེན་བྱང་ཆུབ་ཀྱི་སེམས་རྒྱས་པར་བྱེད་པ་བཅུད་ལེན་སོགས་དང༌།
བྱིས་པ་ལ་ཕན་གདགས་པའི་རྒྱུད་དང་བཅས་པ་བསྟན་ནས། ཕྱིན་ཅི་ལོག་གི་ལྟ་བ་བ
12

དུས་འཁོར་ནང་ལེ་འགྲེལ།
ཅིང་ཡང་དག་པའི་ལྟ་བ་གཏན་ལ་ཕབ་པ་དང་བཅས་པ་འདི་དག་གིས་ལུས་སེམས་སྔགས་ཀྱི་
ལམ་ལ་འཇུག་པའི་ལས་སུ་རུང་བར་འགྲུབ་པ་ཡིན་ཏེ། ཁམས་དྲུག་དང་ལྡན་པའི་ལུས་རྟེན་
སྐྱོན་མེད་པ་ཐོབ་ཀྱང་སེམས་གྲུབ་མཐའ་ངན་པའི་དབང་དུ་སོང་ན་རྡོ་རྗེ་ཐེག་པའི་ལམ་ཡང་
དག་ལ་འཇུག་པར་མི་ནུས་པས་སེམས་ཀྱི་སྐྱོན་སྦྱང་བའི་སླད་དུ་རྗེས་སུ་དཔག་པའི་སྒོ་ནས་
གྲུབ་མཐའ་ངན་པ་རྣམས་སུན་ཕྱུངས་ཤིང་ཡང་དག་པའི་ལམ་སྒྲུབ་པ་ཡིན་ནོ། །དེ་ལྟར་ལུས་
དང་སེམས་དབང་བསྐུར་བའི་སྣོད་དུ་རུང་བ་ལ། དབང་བྱིན་ནས་རིམ་གཉིས་ཀྱི་ལམ་བསྟན་
པས་མྱུར་དུ་གྲོལ་བར་འགྱུར་བས་འདིར་གྲུབ་མཐའི་ལྟ་བ་སྟོན་པའི་རྒྱུ་མཚན་ཡང་དེ་ལྟར་
ཡིན་ནོ། །དེ་ལ་དང་པོར་མངལ་འཛིན་པ་དང་སྡུད་པའི་ངོ་བོ་ཉིད་ཀྱི་གནས་པ་ནི་ཚིགས་སུ་
བཅད་པ་བཞི་པ་དང་ལྔ་པ་གཉིས་ཀྱིས་བསྟན་ཏེ། འདིར་ཕོ་མོའི་དབང་པོ་གཉིས་ཀྱི་སྦྱོར་བ་
ལས། ཕའི་ཁུ་བ་དང་མའི་ཁྲག་ལྷན་ཅིག་གནས་པ་དེ་ནི་ལུས་སྐྱེད་པའི་ས་བོན་མ་ཡི་གསང་
བའི་པདྨར་གནས་པ༵་དག་ནི་མའི་གསང་བའི་པདྨ་ལ་སའི་ཁམས་ཡོད་པའི་འཛིན་མས྄་གཞི་
འཛིན་ཏེ། གསང་བའི་པདྨའི་གནས་དེ་ལས་ཆུ་ཡིས་མི་གྱེས་པར་སྡུད་པར་བྱེད་དོ། །ཆུ་ཡིས་
བསྡུས་པ་དེ་ཡི་ཕྱི་ནས་ནི་མེ་ཡིས་རབ་ཏུ་སྨིན་པར་བྱེད་ཅིང༌། མ་ཡིས་ཟས་རོ་དྲུག་ཟོས་པ་
དང་རོ་དྲུག་ནི་འཐུངས་པ་དེ་དག་ཞེས་སམ། ཡང་ན་རོ་སྔ་མ་དྲུག་གི་དོན་དང་ལྡན་པའི་ཕྱི་མ་
རོ་དངོས་ཏེ་རོ་དྲུག་པོ་ཟོས་ཤིང་འཐུང་པ་དེ་དག་མེ་ཡི་ཁམས་ཀྱིས་རིམ་པར་འཇུ་བའམ་ཟྭ་
བར་བྱེད་དེ་ལུས་ཀྱི་ཟུངས་སུ་འགྱུར་བ་དེ་དག་ཡུར་བ་ནས་ཞིང་ལ་ཆུ་དྲངས་པ་ལྟར་མའི་
མངལ་དང་མངལ་གནས་ཀྱི་ལུས་འབྲེལ་བའི་རྩ་ནས་མངལ་གནས་ལ་གསོས་སུ་འགྱུར་ཞིང་
མངལ་གནས་འདི་ཡི་ལུས་ཀྱི་ཁམས་འཕེལ་བ་ནི་མའི་མངལ་གྱི་དང་ས་བོན་རང་དང་ཚོགས་
པ་གཅིག་པའི་རླུང་གིས་སོ། །ནམ་མཁའ་དག་ཀྱང་འཕེལ་བའི་གོ་སྐབས་སྦྱིན་བྱེད་ཀྱེ་མི་ཡི་
བདག་པོ། །མངལ་ཆགས་ཞིང་ལུས་འཛིན་པའི་རྒྱུ་རྐྱེན་ཚོགས་པའི་དུས་ལས་དེ་ལྟར་གྲུབ་པ་
13

風མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྟེ༑ རིམ་པ་དེ་དག་གིས་ཉ་ལ་སོགས་པའི་མངལ་གྱི་གནས་སྐབས་རྫོགས་ནས། བཙའ་བར་
གྱུར་པའི་དུས་དང༌། བྱིས་པ་ལ་སོགས་པ་གནས་སྐབས་བཅུ་ཡི་དུས་དག་ཏུ་ཡང༌། བསྐྱེད་
རིམ་ལ་དུ་བ་མ་ལ་སོགས་པ་ལྷ་ཡི་གནས་སྐབས་རྣམས་བྱེད་དོ། །རྫོགས་རིམ་ལ་ནུས་མ་
བཅུའི་རང་བཞིན་དུ་བ་སོགས་རྟགས་བཅུ་རིམ་པར་ཤར་བ་དང་སྦྱར་རོ། །འདི་ལ་གནས་
སྐབས་བཅུ་ནི་ཁྱབ་འཇུག་གི་འཇུག་པ་བཅུའི་གནས་སྐབས་དང་སྦྱར་བས་ཆོག་ལ་ཁ་ཅིག་ཚེ་
མཐའི་མདོ་ལས་གསུངས་པ་ལྟར། བཙའ་བའི་གནས་སྐབས་དང་། གན་རྐྱལ་དུ་ཉལ་བ་བྱིས་
པའི་གནས་སྐབས་དང༌། དེ་བཞིན་དུ་རྩེད་མོ་རྩེ་བ་གཞོན་ནུ་དང་། འདོད་པ་ལ་སྦྱོར་བ་ལང་
ཚོ་དང༌། བུ་དང་དཔའ་བ་སོགས་ཀྱི་སྟོབས་དང་ལྡན་པ་དང༌། ཤེད་དང་སྤོབས་པ་ན་ཚོད་
རྫོགས་པ་དར་ལ་བབས་པ་དང༌། འཇིག་རྟེན་པའི་གཞུང་ལུགས་ཤེས་པ་མཐར་གྱིས་རྒས་
པའམ་ན་ཡོལ་བ་དང༌། བྱ་བ་ལ་མཐུ་ཆུང་བ་རྒས་པར་གྱུར་པ་དང་། ཅི་ཡང་མི་ནུས་པ་ཤིན་
ཏུ་རྒས་པའམ་འཁོགས་པ་དང༌། མཐར་འཆི་བའི་གནས་སྐབས་དང་བཅུ་ནི་ལོ་བརྒྱ་ཡི་མཐར་
ཐུག་པའོ། །ཞེས་ཀྱང་འཆད། མངལ་གྱི་ས་བོན་དགུ་ནིའམ་རང་གི་ཁམས་ཀྱི་འབྱུང་བ་ས་
ཡིས་ནི་རོ་དྲུག་ཟོས་པའི་ཟུངས་དེ་དག་གསལ་བར་ལྕི་ཞིང་སྲུ་བ་ཉིད་བྱེད་ཆུ་ནི་དེ་བཞིན་
གཤེར་བ་ཉིད། མེས་ནི་རོ་རྣམས་སྨིན་པར་བྱེད་ཅིང་རབ་མཆོག་རྣམ་པ༵་བཅུ་ཡི་རླུང་སྲོག་
འཛིན་ལ་སོགས་པ་དེ་རྣམས་དག་ནི་ས་བོན་འདི་ཡི་ལུས་གོང་ནས་གོང་དུ་འཕེལ་བ་ཉིད་
བྱེད་པའོ། །ལུས་འཕེལ་བ་དག་ལ་སླར་ཡང་ནམ་མཁའ་ཉིད་ནི་གོ་སྐབས་སྦྱིན་པར་བྱེད་དེ།
མངལ་དུ་སེམས་ཞུགས་ཤིང་ལུས་འགྲུབ་པའི་རྒྱུ་རྐྱེན་ཚོགས་པའི་དུས་ལས་དེ་ལྟར་གོང་ནས་
གོང་དུ་བསྐྱེད་པ་སྟེ། དེ་ལྟར་ས་སོགས་འབྱུང་བ་དང་རྣམ་ཤེས་ཚོགས་པའི་རྒྱུ་རྐྱེན་སྣ་ཚོགས་
པའི་དངོས་པོ་དུ་མ་དག་གིས་ལུས་རགས་པ་དང་བཅས་པ་དང་ངག་གི་སྒྲ་དང་རགས་པའི་
ཀུན་རྟོག་ཅན་གྱི་ཡིད་དང་ནུས་པ༵་བཅུ་པོ་རྣམས་ཀྱི་གནས་སྐབས་ནི་སྤྲོ་ཞིང་འཕེལ་བར་བྱེད་
14

དུས་འཁོར་ནང་ལེ་འགྲེལ།
དོ༑ ༑གཉིས་པ་ནང་རང་གི་སེམས་རྡོ་རྗེ་འཛིན་པ་ཁྱབ་འཇུག་གི་གནས་སྐབས་བཅུ་ཡི་ཚུལ་
དང་སྦྱར་བ་ནི། གསང་བའི་པདྨར་སོགས་ཚིགས་བཅད་དྲུག་པ་དང་བདུན་པ་དང་བརྒྱད་པའི་
རྐང་པ་གསུམ་གྱིས་བསྟན་ཏེ། རྐང་པ་དང་པོས་གནས་པ་གཉིས་པ་དང༌། དེ་མན་ཆད་ཀྱིས་
གནས་པ་བཞི་པ་ཉ་སོགས་གནས་སྐབས་བཅུའི་ངོ་བོ་ཉིད་ཀྱིས་གནས་པ་ཡར་བླང་སྟེ་སྐབས་
འདིར་གསུངས་པ་ཡིན་ནོ། །མ་ཡི་གསང་བའི་པདྨར་མ་ཡི་རྡུལ་ལམ་ཁྲག་གི་ནང་དུ་གང་ཚེ་
ལྷུང་བའི་ཕ་ཡི་བྱང་ཆུབ་ཀྱི་སེམས་ཁུ་བ་དང་འདྲེས་པའི་སྭ་བོན་མངལ་གནས་དེ་ནི་སེམས་
ཀུན་གཞི་སྲོག་གི་རླུང་དང་བཅས་པ༵་རོ་མཉམ་པར་གྱུར་པ་དེ་དག་རིམ་པ་བཞིན་དུ་ཉ་དང་
རུས་སྦལ་དང་ཕག་པར་འགྱུར་ཏེ་མི་ཡི་སེང་གེ་དང་ནི་མི་ཐུང་དང༌། དྲང་སྲོང་གི་བུ་རཱ་མ་
དགྲ་སྟྭ་ཅན་དང་། རཱ་མ་ཕྱི་མ་དྭག་དང་ནི་ནག་པོ་དང་སངས་རྒྱས་དང་མི་དབ༵ང་རིགས་ལྡན་
དང་རྣམ་པ་བཅུར་འགྱུར་ཏེ་འདྲི་དག་རྣམས་ཀྱང་གནས་སྐབས་རྣམ་པ་བཅུ་ཞེས་བྱ་བ་ཡིན་
ནོ༑ ༑དེ་དག་ཀྱང་མངལ་དུ་གནས་པའི་ཚེ་ཉ་དང་རུས་སྦལ་དང་ཕག་པའི་གནས་སྐབས་
གསུམ་སྟེ། དེ་བཞིན་བཙའ་བའི་དུས་སུ་གཅིག་ནི་མིའི་སེང་གེའི་གནས་སྐབས་དང་བྱིས་
པའི་དུས་དག་ཏུ་ཡང་སོ་སྐྱེ་བའི་བར་མི་ཐུང་དང༌། སོ་སྐྱེས་ནས་སོ་ལྷུང་བའི་བར་ནི་དགྲ་སྟ་
རཱ་མའི་གནས་སྐབས་རྣམ་པ༵་གཉིས་སོ། །གཞོན་ནུ་ཡི་དུས་དང་ལང་ཚོ་ཡི་དུས་དྭག་ལྭ་
གནས་སྐབས་གཞན་དུ་རབ་ཏུ་འགྱུར་ཏེ། སོ་ལྷུང་ནས་ལོ་བཅུ་དྲུག་གི་བར་དུ་ལང་ཚོ་རྒྱས་པ་
དང་པོ་ཤིང་རྟ་བཅུ་པའི་བུ་ལྷ་རཱ་མའི་གནས་སྐབས་གཅིག་དང་། ལོ་བཅུ་དྲུག་ནས་སྐྲ་དཀར་
སྐྱེས་པའི་བར་ནི་ལུས་སེམས་ཀྱི་སྟོབས་ཡང་དག་རྒྱས་པ་དེ་བཞིན་གཞན་ནག་པོའི་གནས་
སྐབས་གཅིག་གོ། །སྐྲ་དཀར་སྐྱེས་ནས་འཆི་བའི་ཉིན་ཞག་གི་བར་རྒན་པོ་ཡི་དུས་ཉིད་ལ་ཞི་
སངས་རྒྱས་ཀྱི་གནས་སྐབས་གཅིག་སྟེ། མངལ་སྐྱེས་རྣམས་ཀྱི་སྲིད་པ་ལ་འཆི་བ་ཉིད་ནི་
གནས་སྐབས་བཅུའི་ཐ་མ་སྟེ། འཆི་བའི་ཉིན་ཞག་ལ་འབྱུང་བ་ཐམས་ཅད་གཅིག་ཏུ་འདྲེས་
15

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པར་གྱུར་པ་ཉིད་ཀྱི་ཕྱིར་ལུས་ལ་རིགས་ལྡན་གྱི་གནས་སྐབས་སུ་འགྱུར་བའོ། །ཡང་ན་ཚིག་
གི་སྦྱར་ལུགས་མངལ་སྐྱེས་རྣམས་ཀྱི་འཆི་བའམ་སྲིད་པ་ཉིད་ཀྱི་ཐ་མའོ་ཞེས་ཀྱང་རུང་ངོ་། །
གནས་སྐབས་བཅུ་པོ་དེར་འཇོག་ཚུལ་ནི། ནང་ལ་སེམས་རྡོ་རྗེ་འཛིན་པ་ནི་ཁྱབ་འཇུག་དང་
སྦྱར་བ་དེའི་གནས་སྐབས་བཅུའི་བྱ་བ་ནི། དང་པོ་མངལ་དུ་ཁུ་ཁྲག་འདྲེས་པའི་དབུས་སུ་རླུང་
སེམས་ཞུགས་པ་བྱང་ཆུབ་ཀྱི་སེམས་རྡོ་རྗེ་འཛིན་པ་ཁྱབ་འཇུག་དེ་ནི་ཉ་ཡི་གནས་སྐབས་ལ་
ནི་ཉ་རོ་ཧི་ཏ་ཡི་གཟུགས་ལྟར་ནར་མོ་དང་མདོག་དམར་བའི་རྣམ་པ༵ ར་འགྱུར་བ་ནི་ཉིན་ཞག་
འགའ་སྟེ་ཟླ་བ་གཉིས་སམ་དུས་དྲུག་གི་ཆ་གཅིག་ལའོ། །དེ་ནས་རུས་སྦལ་གྱི་གནས་སྐབས་
ལ་ནི་ཡན་ལག་ལྔ་འབུར་དུ་དོད་པ་རུས་སྦལ་གྱི་དངོས་པོ་ལྟ་བུ་ཡང་ཟླ་བ་གཉིས་ཀྱི་ཡུན་
ལའོ། །ཕག་པ་ཡི་གནས་སྐབས་ལ་ཡ༷ང་མངལ་གནས་ཁྱབ་འཇུག་དེ་ཡི་སྐྱེ་མཆེད་ཉི་མ་སྟེ་
བཅུ་གཉིས་འབྱུང་ཞིང་མའི་མངལ་མི་གཙང་བར་རྒུར་པོ་ཕག་གི་རྣམ་པར་འགྱུར་བ་དག་སྟེ་
ཟླ་བ་བདུན་པ་ནས་བཙའ་བའི་སྔ་ལོགས་ཀྱི་བར་དུའོ། །དེ་ནས་བཙའ་བའི་གནས་སྐབས་ཀྱི་
ཉིན་ཞག་མི་ཡི་སེང་གེ་ཡི་གནས་སྐབས་ལྭ་ནི་མངལ་ནས་རབ་ཏུ་སྐྱེ་སྟེ། ཇི་ལྟར་ཁྱབ་འཇུག་
རོ་སྟོད་སེང་གེ་ལ་རོ་སྨད་མི་ཡི་རྣམ་པར་བྱས་ནས་རྒྱལ་པོ་འགྲོ་སྐྱོབ་གསེར་ཅན་གྱི་ལྟོ་བ་བྲལ་
ནས་བསད་ཅེས་གྲགས་པ་དང་མཚུངས་པར་བཙའ་བའི་ཚེ་ལག་པ་དག་གིས་མའི་སྐྱེ་གནས་
རྣམ་པར་འབྱེད་པའི་ཕྱིར་རོ། །མི་ཐུང་ལ་ནི་བྱིས་པའི་དངོས་པོ་ཉིད་དེ་གོག་སྟེ་འགྲོ་བ་དང་
རྐང་པ་འཕྱེ་བོའི་ཚུལ་དུ་འགྲོ་བས་མི་ཐུང་དང་འདྲ་བའི་སྐབས་སོ། །དགྲ་སྟུ་རྭ་མ་ལ་ཡང་མི་
བདག་གཉིས་ཀྱི་གྲངས་སུམ་ཅུ་རྩ་གཉིས་ཀྱི་སོ་རྣམས་འབྱུང་བར་འགྱུར་རོ། །སླར་ཡང་ལྟ་
རཱ་མ་ལ་ནི་བྱིས་པའི་དུས་ཀྱི་སོ་རྣམས་ལྟུང་བར་འགྱུར་ཏེ། ཁྱབ་འཇུག་དེ་ཉིད་ནགུ་པོ་ཡི་
གནས་སྐབས་ལ་ནི་གསལ་བར་སྒྱུ་མ་དག་བྱེད་པ་བཞིན་དུ་བློ་གྲོས་ན་རྫོགས་པ་དག་རང་
རྒྱལ་ཞིང་གཞན་ཕམ་པའི་གཡོ་དང་སྒྱུ་བྱེད་པས་སོ། །སངས་རྒྱས་ཀྱི་གནས་སྐབས་ཀྱི་དངོས་
16

དུས་འཁོར་ནང་ལེ་འགྲེལ།
པོ་ལ་ཡ༷ང་སེམས་ཆགས་པ་སོགས་ཞི་བར་གནས་པ་དང་ནི་གནས་སྐབས་དེའི་སེམས་ཅན་
རྣམས་ལ་བུད་མེད་སྦྱོར་བ་དང་བྲལ་བའི་བརྟུལ་ཞུགས་ངེས་པར་བྱེད་དེ། རིགས་ལྡན་གྱི་
དངོས་པོ་ལ་ནི་འབྱུང་བ་རྣམས་འཁྲུགས་ཏེ་ཐིམ་ཞིང་གནད་གཅོད་པའི་འཆི་བར་འགྱུར་རོ། །
དེ་ལྟར་ཁྱབ་འཇུག་གི་འཇུག་པ་བཅུ་ཞེས་ཕྱི་རོལ་བ་ལ་ཡོངས་སུ་གྲགས་པ་ནི། ཉ་དང་རུས་
སྦལ་ཕག་པ་དང༌། །མི་ཡི་སེང་གེ་མིའུ་ཐུང་དང་། །རཱ་མ་གཉིས་དང་ནག་པོ་དང༌། །སངས་
རྒྱས་ཀ་ལི་ཙེ་དང་བཅུ། །ཞེས་བཤད་ལ་ཀ་ལི་ཙེ་ནི་རིགས་ལྡན་ནོ། །སངས་རྒྱས་ངང་པ་ཅན་
ཏེ་བཅུ་ཞེས་བརྗོད་པའང་ཡོད་དོ། །དེ་ཡང་སྔོན་ས་ཆེན་པོ་འདི་ཆུས་གང་བར་གྱུར་ནས་རིག
བྱེད་རྣམ་བཞི་ས་འོག་ཏུ་ཞུགས་པ་དང༌། ལྷ་རྣམས་ཀྱི་རིག་བྱེད་ཀྱི་དོན་དུ་ཁྱབ་འཇུག་ལ་
གསོལ་བ་བཏབ་པས། དེས་ཉ་ཡི་གཟུགས་ཀྱིས་ཆུ་ལ་ཞུགས་ནས་རིག་བྱེད་བཞི་བླངས་ཏེ་ལྷ་
རྣམས་ལ་བྱིན་ནོ་ཞེས་དང༌། ཡང་ས་ཡི་ལྷ་རྣམས་ས་ཆེན་པོའི་ཁུར་ལྕི་བས་ནོན་ཏེ་ལྷ་རྣམས་
ལ་བདག་ཅག་གིས་ཁུར་འདི་འདེགས་མི་ནུས་ཞེས་གསོལ་བ་ན་ཁྱབ་འཇུག་སེམས་ཅན་ལ་
ཕན་ཕྱིར་རུས་སྦལ་གྱི་གཟུགས་སུ་བྱས་ཏེ་ཆུ་ལ་ནུབ་པར་བྱས་ནས་ཁུར་དེ་བཏེགས་སོ་ཞེས་
དང༌། ཡང་སྔོན་ས་ཆེན་པོ་ཆུའི་ནང་དུ་ནུབ་པ་དེ་ཁྱབ་འཇུག་ཕག་ཆེན་པོའི་གཟུགས་ཀྱི་མཆེ་
བས་སྟེང་དུ་བཏེགས་སོ། །དེ་ལྟར་ཁྱབ་འཇུག་གིས་འཇིག་རྟེན་གནས་ཀྱི་བར་དུ་ས་ཆུ་ལ་མི་
ནུབ་པར་བྱས་པས་འཇིག་རྟེན་ལ་ཕན་པའི་ཁུར་ཆེན་པོ་བསྣམས་པ་ཡིན་ནོ་ཞེས་དང༌། ཡང་
སྔོན་ལྷ་མ་ཡིན་འགྲོ་སྐྱོབ་གསེར་ཅན་ཞེས་བྱ་བས་ལོ་བདུན་འབུམ་གྱི་བར་དུ་དཀའ་ཐུབ་བྱེད་
པ་དེས། ཉིན་མོ་མི་སོད། མཚན་མོ་མི་སོད། དེ་བཞིན་ཕྱི་དང༌། ནང་དང༌། ས་དང་། ནམ་
མཁའ་དང༌། འོག་གམ་སྟེང་དུ་སུས་ཀྱང་མི་སོད་པ་དང༌། དེ་བཞིན་མཚོན་དང་དབྱུག་པ་དང༌།
མི་དང་ལྷ་དང་དུད་འགྲོ་རྣམས་ཀྱིས་མི་སོད་པའི་མཆོག་བསླངས་པ་ལྟར་ཐོབ་པ་དེ་ཉིད་དུས་
འགའ་ཞིག་གི་ཚེ་དཔག་ཚད་ལྔ་ཁྱབ་པའི་འཁོར་འདུས་པའི་ནང་ན་འདུག་པ་ལ། དེར་ཁྱབ་
17

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འཇུག་ཉིད་ལུས་ཀྱི་ཕྱེད་སྨད་མི་གཟུགས། སྟོད་སེང་གེའི་གཟུགས་སུ་བྱས་པ་ཞིག་ཏུ་སྤྲུལ་
ནས། ལྷ་མིན་རྒྱལ་པོ་འགྲོ་སྐྱོབས་གསེར་ཅན་དེའི་སྒོར་འདུག་པ་འཁོར་རྣམས་ཀྱིས་རྒྱལ་པོ་
ལ་དེ་ལྟར་འདུག་ཅེས་སྦྲན་པས་དེ་འཁོར་དང་བཅས་པ་ངོ་མཚར་བས་བལྟར་སོང་བ་ལ་
འཐབ་པའི་ཕྱིར་སྦྲན་ནས་འཐབ་བོ། །དེ་ལྟར་འཐབ་པ་ན་ཉིན་མོ་དང་མཚན་མོའི་མཚམས་སུ་
སྒོའི་གཏན་པ་ལ་འདུག་པའི་པུས་མོ་གཉིས་ཀྱི་སྟེང་དུ་བཞག་ནས་འགྲོ་སྐྱོབ་གསེར་ཅན་གྱི་
བྲང་སྡེར་མོས་དྲལ་ཏེ་བསད་དོ་ཞེས་པ་མི་ཡི་སེང་གེའི་འཇུག་པའོ། །ཡང་ལྷ་མ་ཡིན་གཏོར་
མའམ་སྟོབས་ལྡན་ཞེས་པ་ཕ་རོལ་གནོན་པས་ཁམས་གསུམ་གནོན་པ་དེས་ལྷ་རྣམས་ཟིལ་
གྱིས་མནན་ནས་རྟ་ཡི་མཆོད་སྦྱིན་བྱེད་པའི་དུས་སུ་སུ་ལ་ཅི་འདོད་སྦྱིན་པར་དམ་བཅས་པ་
དེར། ཁྱབ་འཇུག་བྲམ་ཟེའི་མི་ཐུང་གི་གཟུགས་སུ་བྱས་ཏེ་ཕ་མེས་ཀྱི་དོན་དུ་མེ་ལ་མཆོད་སྦྱིན་
བྱེད་པའི་དོན་དུ་ས་གོམ་པ་གཅིག་གི་ཚད་བསླང་བ་དང༌། དེས་ཁྱོད་ལ་འདིས་དགོས་པ་ཅི་
ཞིག་རྫོགས། རྟ་གླང་གསེར་སོགས་ཅི་འདོད་སློང་དང་སྤྲིན་ནོ་སྨྲས་ཀྱང་མ་འདོད་དོ། །འོ་ན་
ས་གོམ་པ་གསུམ་ཡང་ཁྱེར་ཅེས་སྨྲས་པ་དང་ཁྱབ་འཇུག་གིས་རྒྱ་མཚོའི་གཏིང་ནས་རི་རབ་ཀྱི་
རྩེ་བར་གོམ་པ་གཉིས་ཀྱིས་གཞལ་ཏེ་དེ་གཉིས་ཀྱི་བར་དུ་རྐང་པ་བསྒྲད་ནས་དེ་ས་གོམ་པ་
གང་ག་རེ་སྨྲས་པས་སྦྱིན་རྒྱུ་མ་རྙེད་པས། སྟོབས་ལྡན་དམ་བཅའ་ལས་ཉམས་པའི་དོར་
ཐབས་དེས་ཡིད་ཞུམ་པ་ན། གོམ་པ་གང་གི་ཚབ་ཏུ་གོམ་པ་གཅིག་སྟོབས་ལྡན་གྱི་སྤྱི་བོར་
བཞག་སྟེ་འཇིགས་པ་ཆེན་པོས་ས་ཡི་འོག་ཏུ་བཅིངས་པར་བྱས་སོ་ཞེས་དང༌། རཱ་མ་གཉིས་
ལས་དང་པོ་དགྲ་སྟ་རཱ་མ་ནི་དྲང་སྲོང་ངན་སྤོང་གི་རིགས་ཏེ། དེ་ཡང་དྲང་སྲོང་ཛཱ་མད་ཨག་ནི་
ཞེས་པ་དང་དེའི་བུ་དཀའ་ཐུབ་བྱེད་པར་མ་ཎ་དང་དེའི་མ་དང་བཅས་པ་འདོད་འཇོའི་བ་དང་
བཅས་ཏེ་ནགས་སུ་གནས་པ་དེར་རྒྱལ་པོ་སྲིད་སྒྲུབ་བརྩོན་ཞེས་པ་སྟོབས་དང་ལྡན་པ་ཞིག་
འོང་བ་དེས་ར་མ་ཎའི་དཔའ་བ་དང་འཕོངས་སོགས་ཀྱི་བསྔགས་པ་ཐོས་པས་ཕྲག་དོག་གི་
18

དུས་འཁོར་ནང་ལེ་འགྲེལ།
སེམས་ཀྱིས་བརྙས་ཐབས་སུ་འདོད་འཇོའི་བ་ཡི་བེའུ་ཕྲོགས་པ་ལས་འཁོན་དུ་གྱུར་ཏེ་རཱ་མ་
ཎས་ས་སྟེང་གི་རྒྱལ་རིགས་རྣམས་གཞོམ་པར་དམ་བཅས་ནས་འཕོང་ལེགས་པར་བསླབ།
གཞན་འཁོར་དུ་བསྡུས་ཤིང་རྒྱལ་པོ་སྲིད་སྒྲུབ་བརྩོན་དང་འཐབ་སྟེ་དགྲ་སྟས་རྒྱལ་པོ་དེ་ལ་
ལག་པ་སྟོང་ཡོད་པ་བཅད་ནས་བསད། དེ་ནས་རིམ་པར་རྒྱལ་པོ་ཤིང་རྟ་བཅུ་པའི་ཕ་མ་
གཉིས་མ་གཏོགས་ས་སྟེང་གི་རྒྱལ་རིགས་ཐམས་ཅད་ཁ་ལན་གསུམ་བཏགས། རྒྱལ་རིགས་
ཀྱི་ཁྲག་གིས་ཀུ་རུ་ཀྵེ་ཏྲ་ཞེས་པའི་འོབས་དཔག་ཚད་དུ་མ་དང་ལྡན་པ་བཀང་སྟེ་ཕ་མེས་ཤི་བ་
ལ་མཚུན་གཏོར་བྱས་སོ་ཞེས་གྲགས་པ་སྟེ། འདི་ལ་དྲང་སྲོང་གི་བུ་དགྲ་སྟ་རྭ་མ་ཞེས་བྱའོ། །
དེའི་རྗེས་སུ་རཱ་མ་ཕྱི་མ་ནི། ར་བཱུའི་རིགས་རྒྱལ་པོ་ཤིང་རྟ་བཅུ་པའི་བུ་དགའ་བྱེད་རཱ་མ་ཎ་
ཞེས་པ་སྟོབས་དང་ལྡན་པ་དེ་ཉིད་རང་གི་ཡབ་བླ་མའི་བཀས་ཆུང་མ་སཱི་ཏཱ་སྟེ་རོལ་རྙེད་མ་དང་
བཅས་པ་ལོ་བཅུ་གཉིས་བར་དུ་ནགས་སུ་བཏང་སྟེ་དེའི་ནུ་བོ་བྷ་ར་ཏ་ལ་རྒྱལ་སྲིད་གཏད། དེ་
ནགས་སུ་གནས་པའི་ཚེ་སྲིན་པོ་ར་བ་ཎ་སྟེ་སྒྲ་སྒྲོགས་ཞེས་བྱ་བ་དབང་ཕྱུག་ཆེན་པོ་མཉེས་
པར་བྱས་པས་མཆོག་ཐོབ་པ་མགོ་བཅུ་ཡོད་པ། དབུས་ཀྱི་རྟ་མགོ་མ་བཅད་ན་མི་འཆི་བ་ས་
གསུམ་བྲན་དུ་བྱས་པ་དེས། འཛམ་གླིང་ན་བུ་མོ་སུ་མཛེས་ཉུལ་བས་སཱི་ཏཱ་མཛེས་པར་མཐོང་
ནས་དེ་ལེན་པའི་ཕྱིར་སྲིན་མོ་བསླུ་བྱེད་མས་རི་དྭགས་ཆེན་པོར་བརྫུས་པ་དེ་མཐོང་བ་དགའ་
བྱེད་ཀྱིས་འདེད་དུ་ཆས་ཤིང་སཱི་ཏཱ་ལ་ང་མ་སླེབས་པར་དུ་ཁྱོད་འོད་ཀྱི་ར་བ་འདི་ལས་མ་འདའ་
ཞེས་བསྒོ་བ་བྱས་ནས་སོང་བའི་ཤུལ་དུ་སྲིན་པོ་སྒྲ་སྒྲོགས་ཀྱིས་སཱི་ཏཱ་འོད་ཀྱི་ར་བ་དང་བཅས་
པ་སྲིན་ཡུལ་དུ་ཁྱེར་རོ། །དེའི་ར་མདར་དགའ་བྱེད་སོང་བའི་ལམ་དུ་སྤྲེའུའི་རྒྱལ་པོ་མགྲིན
བཟང་དང་བཱ་ལི་རྒྱལ་ས་ལ་མ་འཆམ་ནས་འཐབ་པ་ལ་དགའ་བྱེད་ཀྱིས་མགྲིན་བཟང་གི་
ཕྱོགས་བྱས་ཏེ་མདས་བཱ་ལི་བསད་དེ་མགྲིན་བཟང་རྒྱལ་སྲིད་ཐོབ་པར་བྱས། མགྲིན་བཟང་་གི་
བློན་པོ་སྤྲེའུ་ཧ་ནུ་མནྫ་ཞེས་པ་དབང་ཕྱུག་གི་བུ་བར་པ་སྤྲེའུའི་གདོང་ཅན་ཡིན་པར་གྲགས་པ་
19

༼༽༽མི་ཕམ་བཀའ་འབུམ རྒྱུད་སྡེ་སྤྱི་འགྲེལ་གྱི་སྐོར།
དེ་གྲོགས་སུ་བྱས་ནས་སྤྲེལ་དམག་གིས་རྒྱ་མཚོ་ལ་ཟམ་པ་སྦྲེལ་བར་བརྟེན་ནས་དགའ་བྱེད་
སྲིན་ཡུལ་དུ་བརྟོལ་ཏེ་དགའ་བྱེད་ཉིད་མདའ་འཕང་ཚད་ཕོག །ཕོག་ཚད་འཆི། ཤི་ཚད་ལྷར་
སྐྱེ་བའི་དངོས་གྲུབ་ཐོབ་པ་ཡིན་པས། རིན་པོ་ཆེ་སྣ་ཚོགས་ཀྱི་ཁང་བཟང་ལས་སྒྲ་སྒྲོགས་ཀྱི་
གཟུགས་དངོས་འདྲ་བ་མང་པོ་ཤར་བའི་ནང་ནས་སྒྲ་སྒྲོགས་དངོས་གང་ཡིན་སྤྲེའུ་ཧ་ནུ་མནྠས་
བརྟག་སྟེ་ཤེས་པ་དེ་ལ་མདའ་འཕངས་པས་དབུས་ཀྱི་རྟ་མགོ་བཅད་ནས་བསད། གཞན་ཡང་
སྲིན་པོ་བྱེ་བ་དཔག་མེད་བསད་ནས་སཱི་ཏཱ་ཕྱིར་ཐོབ། སླར་འོང་ཚེ་གཞུ་མཆོག་གིས་རྒྱ་མཚོ་
དཀྲུག་ནས་སྨོན་ལམ་བཏབ་པས་ད་ལྟ་མཚོ་དེ་དེ་ནས་ཕར་འཁྱིལ་བས་སྲིན་པོ་རྣམས་འཛམ་
གླིང་དུ་འོང་བའི་གྲུ་ཡི་ལམ་བཀག་ཅེས་གྲགས། དེ་ནས་ནུ་བོ་བྷ་ར་ཏ་སོགས་ཀྱིས་མཆོད་ཅིང་
གསོལ་བ་བཏབ་པས་ཡབ་ཀྱི་གྲོང་ཁྱེར་འཐབ་པ་མེད་པ་ཞེས་པར་རྒྱལ་སྲིད་ཀྱི་བདེ་བ་ལ་
ལོངས་སྤྱོད་དོ་ཞེས་གྲགས་ཏེ་ར་མ་སྔ་ཕྱི་གཉིས་ཀས་ཀྱང་འཛམ་བུའི་གླིང་གིས་ཐམས་ཅད་དུ་
དབང་བསྒྱུར་བ་ཡིན་ལ་དེ་གཉིས་ཀ་ཁྱབ་འཇུག་གི་སྤྲུལ་པ་ཡིན་ནོ། །ཞེས་ཕྱི་རོལ་བའི་
གཏམ་རྒྱུད་དུ་གྲགས་སོ། །དགའ་བྱེད་ཀྱི་ལོ་རྒྱུས་རྒྱ་གར་ན་ཞག་མང་པོར་བཤད་སྲོལ་ཡོད་
ཅེས་གྲགས། ནག་པོ་ཞེས་པ་ཁྱབ་འཇུག་གི་དངོས་མིང་ཡིན་ལ། དེས་མི་ཡུལ་སོགས་སུ་སྐྱུ་
མའི་མིག་འཕྲུལ་སྣ་ཚོགས་པའི་སྒོ་ནས་ལྷ་དང་རང་གི་ཕྱོགས་རྒྱལ་བར་བྱེད་ཅིང༌། གཞན་གྱི་
ཕྱོགས་ཕམ་པར་བྱེད་པའི་ཐབས་ཀྱི་བྱ་བ་རྣམ་པ་སྣ་ཚོགས་པ་བྱེད་དོ་ཞེས་གྲགས་སོ། །
སངས་རྒྱས་ནི་གོང་ལྟར་དགའ་བྱེད་ཀྱིས་སྲིན་པོ་མང་པོ་བསད་པ་སོགས་ཀྱི་སྡིག་སྦྱོང་དུ་རྩོད་
དུས་འདིར་ཁྱབ་འཇུག་ཉིད་སངས་རྒྱས་ཀྱི་གཟུགས་ཀྱིས་དགེ་བ་བཅུའི་ལམ་སྟོན་ཅིང་
དམངས་རིགས་རྣམས་ཀྱང་དེའི་བསྟན་པ་ལ་འཇུག་རུང་བའི་སྒོ་ནས་རྗེས་སུ་བཟུང་བ་ཡིན་ནོ་
ཞེས་དང༌། གཞན་ཡང་སྔར་ཁྱབ་འཇུག་གིས་མ་སོད་པའི་ལྷ་མིན་རྣམས་ལ་ངན་ཐབས་ཀྱང་
ཡིན་ཚུལ་འོག་ཏུ་ཡེ་ཤེས་ལེའུའི་འགྲེལ་བར་གསུངས་པ་ལྟར་དང༌། རིགས་ལྡན་ནི་དུས་ཀྱི་ཐ་
20

དུས་འཁོར་ནང་ལེ་འགྲེལ།
མར་ཁྱབ་འཇུག་ཉིད་བྲམ་ཟེའི་བུ་གྲགས་པ་ཞེས་བྱ་བར་གྱུར་པས། རྡོ་ཡི་རྟ་བཅིབས་ནས་ཀུ་
ཤའི་མདུང་ཐོགས་ཏེ་དམག་གི་དཔུང་དང་བཅས་པས་ཆོས་མིན་ཚར་བཅད་དེ་ས་ཡི་སྟེང་དུ་
གསེཪ་མང་པོས་མཆོད་སྦྱིན་བྱས་ནས་བྲམ་ཟེའི་རིགས་རྣམ་པར་དག་པ་འཇོག་པར་འགྱུར་
ཞེས་ཕྱི་རོལ་པ་རྣམས་སྨྲའོ། །འདི་རྣམས་ཀྱི་ལོ་རྒྱུས་ཕྱི་རོལ་བ་ལ་རྒྱ་ཆེར་གྲགས་ཀྱང༌། བོད་
འདིར་བསྟན་བཅོས་འགའ་ཞིག་གི་ཞར་ལ་ཅི་རིགས་རེ་མདོར་བསྡུས་སུ་བྱུང་བ་ལས་འདིར་
མདོ་ཙམ་བརྗོད་པ་ནི་དཔེར་བྱ་རྒྱུ་འཇུག་པ་བཅུ་ཅི་འདྲ་ཞིག་ལ་ཟེར་བ་ཤེས་པའི་སླད་དུའོ།
ཕྱི་རོལ་དུ་ཉ་ལ་སོགས་པ་བཅུའི་ལོ་རྒྱུས་འདི་དག་ཚངས་པའི་དྲང་སྲོང་གདུག་པ་ཅན་རྣམས་
ཀྱིས་བྱིས་པ་རྣམས་བསླུ་བའི་སླད་དུ་བཀོད་པ་གང་ཡིན་པ་དེ་ནི་དམྱལ་བ་འཐོབ་པའི་རྒྱུ་སྟེ་
མཆོག་ཏུ་མི་འགྱུར་བའི་ཡེ་ཤེས་གྲུབ་པ་ལས་རྒྱ་ཆེར་འཆད་པར་འགྱུར་རོ་ཞེས་འགྲེལ་བར་
གསུངས་སོ། །གནས་པ་གསུམ་པ་ཟླ་བ་སོ་སོ་རེ་ཞིང་མངལ་འབྱུང་བའི་ངོ་བོ་ཉིད་ཀྱི་གནས་
པ་ཞར་བྱུང་བདེན་པ་བཞི་དང་བཅས་པ་བསྟན་པ་ནི། ཁུ་བ་ལས་ནི་སོགས་ཚིགས་བཅད་
བརྒྱད་པའི་རྐང་པ་ཐ་མ་ནས་ཚིགས་བཅད་བཅུ་གསུམ་པའི་བར་གྱིས་བསྟན་ཏེ། འདིར་
མངལ་དུ་སྐྱེ་བའི་ལུས་ལ་མཛོད་དྲུག་ཏུ་འགྱུར་ཏེ། གང་ཞེ་ན་ཕའི་ཁུ་བ་ལས་ནི་རྐང་དང་རུས་
པ་རྒྱུས་པར་འགྱུར་ཏེ་མ་ཡི་རྡུལ་ལས་པགས་པ་དང་ཁྲག་དང་ཤ་ཉིད་དྭོ། །དེ་ལྟར་ཁུ་བ་
ལས་བྱུང་བ་གསུམ་དང་རྡུལ་ལས་བྱུང་བ་གསུམ་སྟེ་དྲུག་ལ་ལུས་ཀྱི་མཛོད་དྲུག་ཅེས་བྱའོ། །ཆུ་
བ་ཡང་རྒྱུས་པའི་རིགས་སུ་གཏོགས་སོ། །དེ་ལ་དང་པོར་རོ་དྲུག་ཟོས་པ་ལས་སྐྱེ་བའི་བཅུད་
ཀྱི་དངས་མ་ལས་སོ། ཁྲག་ཤ་རྩ་རུས་རྒྱུས་པ་རྐང་གི་བར་རིམ་བཞིན་སྐྱེའོ། །དེ་ཡང་དང་པོར་
མངལ་གྱི་ནང་དུ་ཟླ་བ་གཅིག་གི་བར་དུ་ནི། མ་ལས་ཐོབ་པའི་ཁྲག་དང་བཤང་བའི་དངས་མ་
དང་ཕ་ལས་ཐོབ་པའི་ས་བོན་ཁུ་བ་དང་རྐང་དང་དྲི་ཆུ་རྣམས་ཀྱི་དངས་མ་བདུད་རྩིའི་རོར་
གྱུར་པ་ཞེས་བདུད་རྩི་ལྔའི་རོར་གྱུར་པ་རབ་ཏུ་སྐྱེ་བ་སྟེ་དེ་རྣམས་ཀུན་གཞི་སྲོག་གི་རླུང་དང་
21

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཅས་པས་བཟུང་ནས་རིམ་བཞིན་འཕེལ་བ་ཟླ་བ་གཅིག་སོང་བའི་ཕྱི་ནས་ཁྲག་དང་འདྲེས་
པའི་བྱང་ཆུབ་ཀྱི་སེམས་ཀྱི་ས་བོན་གྱི་མྱུ་གུ་ལྟ་བུར་གྱུར་པ་མངལ་གནས་རང་གི་སྙིང་གར་
ལ་སོགས་པ་རླུང་རྣམ་བཅུའི་རྟེན་དུ་གྱུར་པའི་རྣམ་པ་བཅུ་ཡི་རྩ་ནི་ཤིན་ཏུ་ཕྲུ་བ་སྐྲའི་
ཚད་ཙམ་དུ་ཆགས་པར་འགྱུར་བའོ། །ལྟེ་བ་ཡི་ཕྱོགས་དག་ལ་ཡང་བརྒྱད་པ་བརྒྱད་དེ་དབྱུག་
གུ་དྲུག་ཅུ་རྩ་བཞི་རྒྱུ་བའི་རྟེན་རྩ་ནི་གཞན་ཤིན་ཏུ་ཕྲ་བའི་ལམ་དོད་པར་འགྱུར་ཏེ། དངོས་
སུམ་གསུངས་ཀྱང་ཁྱིམ་གྱི་འཕོ་བ་བཅུ་གཉིས་ཀྱི་དབང་གིས་ཕྱི་རོལ་གྱི་རྩ་དྲུག་ཅུ་རྩ་བཞི་
པོའི་རྟེན་དུ་གྱུར་པ་ནང་དུ་རྩ་ཤིན་ཏུ་ཕྲ་བ་བཅུ་གཉིས་སུ་འགྱུར་ཏེ་དེ་ཐམས་ཅད་རྩ་ཤིན་ཏུ་ཕྲ་
མོར་སྐྱེའོ། །རྐང་པ་དང་ལག་པ་དང་གདོང་གི་གནས་རྣམས་འགྲུབ་པར་བྱེད་པ་ལ་ནི་རླུང་
གྱེན་དུ་སྐྱོད་པར་བྱེད་དོ། །རྐང་ལག་གདོང་གི་གནས་རྣམས་སུ་རླུང་གྱེན་དུ་བསྐྱོད་པ་དེའི་
མཐུས་མངལ་ཆགས་པའི་ཟླ་བ་གཉིས་པ་རྫོགས་པར་གྱུར་པ་ཡི་རྗེས་དག་ལ་འདིར་ནི་རྐང་
ལག་དང་གདོང་གི་རྣམ་པ་མཚོན་པ༵་ཅུང་ཟད་འབུར་དུ་དོད་དོ། །འདི་ནི་ཉ་ཡི་གནས་སྐབས་
རྫོགས་པས་རུས་སྦལ་གྱི་སྐབས་ཀྱི་ཐོག་མའོ། དེ་ནས་ཡན་ལག་ལྔ་ཡི་གནས་སུ་གསལ་པོར་
འབུར་དུ་དོད་ཅིང་ཟླ་བ་གསུམ་པ༵་རྫོགས་པ་ཡི་དུས་དེ་ན་ནི་ལག་པ་གཉིས་དང་རྐང་པ༷་
གཉིས་དང༌། མགྲིན་པ༵་དགུ་གི་སྟེང་དུ་མགོ་བོ་མཉམ་པར་འབུར་དུ་དོད་པ་རྫོགས་པར་
འགྱུར་རོ། །མཉམ་པ་ཞེས་པ་ལྔ་པོ་དུས་མཚུངས་པར་ཞེས་འདྲའོ། །ཕྲུ་མོའི་རྩ་གཞན་རྣམས་
ནི་ཟླ་བ་བཞི་པ༵་ལ་ནི་རྐང་པ་དང་ལག་པ་དག་གི་ཕྱོགས་སུ་ཚིགས་དྲུག་དང༌། གདོང་གི་
གནས་སུ་བདེ་བ་ཆེན་པོའི་འཁོར་ལོའམ་ལྷན་ཅིག་སྐྱེས་པ་དང༌། མགྲིན་པ་དག་གི་ཕྱོགས་སུ་
ལོངས་སྤྱོད་རྫོགས་པའི་འཁོར་ལོ་དག་གི་རྩ་ཤིན་ཏུ་ཕྲ་བ་རྣམས་སྐྱེ་སྟེ་འདི་དག་རུས་སྦལ་གྱི་
གནས་སྐབས་སོ། །མངལ་ཆགས་ནས་ཟླ་བ་ལྔ་པ་ལ་ནི་ཕག་པའི་དངོས་པོའི་གནས་སྐབས་
ཀྱི་ཐོག་མ་སྟེ། ཤྭ་དང་ཁྲག་དང་རུས་པ་མཁའ་རོ་སྲེག་ཟྭ་མེ་དག་སྟེ་ཞེས་པ་རུས་པའི་དུམ་བུ་
22

དུས་འཁོར་ནང་ལེ་འགྲེལ།
སུམ་བརྒྱ་དྲུག་ཅུ་དང་རུས་པའི་ཚིགས་རྣམས་དག་ཀྱང་དེ་སྙེད་ཡོད་པ་འབྱུང་ངོ་། །རུས་པའི་
དུམ་བུ་སུམ་བརྒྱ་དྲུག་ཅུ་ནི། དགའ་བོ་མངལ་གནས་ཀྱི་མདོ་ལས། །མགོ་ཐོད་རུས་པ་དགུ་
འདུས་ཤིང༌། །འགྲམ་པའི་རུས་པ་གཉིས་འབྲེལ་ཏེ། །སོ་ནི་སུམ་ཅུ་རྩ་གཉིས་ལྡན། །དེ་ཡི་རྩ་
བའང་དེ་བཞིན་ནོ། །རྣ་རྩ་གཉའ་བའི་རུས་པ་དང༌། །རྐན་དང་སྣ་ཡི་རུས་པ་དང༌། །བྲང་དང་
མིད་པའི་རུས་པ་ནི། །བསྡུས་ན་རུས་པ་ཉི་ཤུ་ཡོད། །མིག་ལ་རུས་པ་བཞི་ཡོད་དེ། །ཕྲག་པ་
བྱིན་པ་ཟུང་གཉིས་ཡོད། །ལག་པ་གཉིས་དང་སོར་མོ་རྣམས། །བསྡུས་ན་རུས་པ་ལྔ་བཅུ་ཡོད།།
ལྟག་རྒྱབ་རུས་པ་བརྒྱད་ཡོད་དོ། །རྒལ་ཚིགས་ལ་ནི་སུམ་ཅུ་གཉིས། །འདི་དག་ཀུན་ལ་རྩ་
ཡོད་པས། །འདི་ཡི་གྲངས་ནི་ཆ་བཞིར་འགྱུར། །རྩིབ་ལོགས་གཡས་པའི་རུས་པ་ནི། །ཕན་
ཚུན་འབྲེལ་བ་བཅུ་གསུམ་ཡོད། །རྩིབ་ལོགས་གཡོན་འབྲེལ་སྐྱེ་བ་ཡི། །རུས་པ་དག་ནི་བཅུ་
གསུམ་ཡོད། །རུས་པའི་ལུ་གུ་རྒྱུད་འདི་དག །གསུམ་གསུམ་དག་ནི་ཕན་ཚུན་འབྲེལ། །
གཉིས་གཉིས་དག་ནི་ཚིགས་ལྡན་ཏེ།།ལྷག་མ་གཞན་ནི་འབྲེལ་བ་མེད། །གཡས་གཡོན་བརླ་
ནི་གཉིས་པོ་ལ། །བསྡུས་ན་རུས་པ་ལྔ་བཅུ་ཡོད། །ལུས་ནང་འབྲེལ་བའི་རུས་པ་ནི། །
བསྡོམས་ན་སུམ་བརྒྱ་དྲུག་ཅུ་ཡོད། །ཅེས་པ་ལྟར་རོ། །ཟླ་བ་དྲུག་པ་ལ་ཡང་ཤ་དང་ཁྲག་གི་
ཆ་སྔ་མའི་གནས་སྐབས་ལས་ཆེར་སྨིན་པ་ཕག་གི་གནས་སྐབས་ཀྱི་དབུས་དག་ཏུ་འགྱུར་ཏེ་
ཚོར་བ་བདེ་བ་དང་ནི་སྡུག་བསྔལ་ཡང་ཤེས་པར་འགྱུར་ཞིང༌། མངོན་པར་ཤེས་པའི་སྟོབས་
ཀྱིས་སྔོན་གྱི་གནས་རྗེས་སུ་དྲན་པར་འགྱུར་ཏེ་རང་གི་སེམས་ཀྱི་སྲིད་པར་སྐྱེ་བའི་གནས་དང་
མངལ་གྱི་གནས་ལ་ཆགས་པ་དང་བྲལ་བར་བྱེད་ཅིང་སྲིད་པའི་སྡུག་བསྔལ་ལ་སྨོད་ཅིང་
སངས་རྒྱས་པའི་ལམ་ལ་བསྔགས་པར་བྱེད་དོ། །ཞེས་འགྲེལ་ཆེན་དུ་གསུངས་པའི་དོན། མདོ་
ནམ་མཁའི་རྒྱན་ལས་ཚེ་རབས་དྲན་ཚུལ་སོགས་མཁན་པོ་དཔལ་བརྩེགས་ཀྱིས་མདོ་བཏུས་
སུ་ལུང་དྲངས་པ་ལྟར་ཆོས་ཉིད་ཀྱིས་མངལ་གནས་དེ་ལ་དེ་ལྟ་བུའི་མངོན་ཤེས་འབྱུང་བ་ཡིན་
23

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལ༑ བླ་མ་འགའ་ཞིག་མངལ་དུ་སྲོག་དབུ་མར་དབྱུག་པའི་རྣམ་པ་ལྟར་འབྱུང་འཇུག་མི་བྱེད་
པར་གནས་པའི་སྟོབས་ཀྱིས་མངོན་ཤེས་ཆ་འདྲ་ཙམ་སྔོན་གནས་དྲན་པ་སོགས་འབྱུང་བ་ལ་
དགོངས་ཞེས་དང༌། ཁ་ཅིག་གིས་དེ་ལྟར་འབྱུང་ཡང་རྨི་ལམ་དང་འདྲ་བས་ལས་གསོག་པས་
མ་ཁྱབ་ཅེས་བཤད་དོ། །ཡང་བླ་མ་ཁ་ཅིག་སྲིད་ཞིར་སྡུག་བདེའི་སྐྱོན་ཡོན་མཐོང་ནས་ཐར་པ་
དོན་གཉེར་གྱི་བློ་སྐྱེ་བ་ལ་རིགས་ཆད་པ་མི་སྲིད་ཅིང༌། མཐར་ཐུག་གི་རིགས་ཆད་མེད་ཀྱང༌།
གནས་སྐབས་ཀྱི་རིགས་ཆད་དབུ་མ་པས་ཀྱང་འདོད་དགོས་པས། མངལ་དུ་མ་སྐྱེས་པའི་
སེམས་ཅན་མི་སྲིད་པས། སངས་རྒྱས་ཐོབ་འདོད་མ་སྐྱེས་པའི་སེམས་ཅན་མི་སྲིད་པ་དང༌།
གནས་སྐབས་ཀྱི་རིགས་ཆད་མི་སྲིད་པས། སངས་རྒྱས་ཐོབ་པར་སྨོན་པ་སོགས་འདི་དག་
སྔོན་གྱི་རྒྱུའི་སྟོབས་ལས་མངལ་གནས་བྱེ་བྲག་པ་འགའ་ཞིག་ལ་སྦྱར་དགོས་ཀྱི་མངལ་དུ་
གནས་པ་ཐམས་ཅད་ལ་མིན་པར་བཤད་དགོས་པ་འདྲ་གསུངས། ཡང་ཁ་ཅིག་གིས་མདོ་དང་
འགྲེལ་ཆེན་ལས་མངལ་གནས་སྤྱིར་བཤད་ཀྱི་དམིགས་གསལ་མ་གསུངས་པས། བར་སྲིད་
ལ་ཆོས་ཉིད་ཀྱིས་མངོན་ཤེས་ཅུང་ཟད་ཡོད་པ་དང༌། མི་མ་ཡིན་ཕལ་པ་ལའང་ལས་ཀྱི་མངོན་
ཤེས་ཅུང་ཟད་ཡོད་པ་དང༌། དམྱལ་བ་པ་རྣམས་ལའང་ལས་ཀྱི་རྣམ་སྨིན་སྡུག་བསྔལ་དྲག་པོ་
མངོན་དུ་གྱུར་ཅིང་དམྱལ་སྲུང་རྣམས་ཀྱིས་གསལ་འདེབས་པའང་བྱེད་པས་ལས་འབྲས་ལ་
ལོག་ལྟ་མངོན་གྱུར་དུ་མེད་པར་གསུངས་པ་སོགས་བཞིན་དུ་མངལ་གནས་ལའང་སྐབས་དེར་
མངོན་ཤེས་ཕྲ་མོ་འབྱུང་བ་ལྟ་བུའི་གནས་སྐབས་འགར་རྐྱེན་གྱི་དབང་གིས་ཡིད་འབྱུང་སྟེ་ཐར་
པ་ལ་སྨོན་པ་འབྱུང་མི་སྲིད་པ་མ་ཡིན་ཀྱང༌། སྐད་ཅིག་ཡུད་ཙམ་རེའི་སེམས་འལ་འོལ་སྐྱེས་
ཚད་རིགས་མ་ཆད་པ་ཅན་དུ་འགྱུར་ངེས་མེད་དེ། གནས་སྐབས་དེ་ལས་གཞན་དུ་ཆེས་སྟོབས་
དང་ལྡན་པའི་སེམས་ཉོན་མོངས་པ་དྲག་པོའི་དབང་དུ་གྱུར་ནས་སྲིད་ཞིར་སྡུག་བདེའི་སྐྱོན་
ཡོན་མཐོང་བ་ལ་གེགས་བྱེད་པ་སྲིད་པས། དཔེར་ན། བླ་མེད་བྱང་ཆུབ་ཏུ་སེམས་བསྐྱེད་པ་
24

དུས་འཁོར་ནང་ལེ་འགྲེལ།
དག་ཀྱང་དམན་ལམ་དུ་ལྡོག་པ་ཡོད་པ་བཞིན་ནོ་དེས་ན་ཐོག་མ་མེད་པའི་དུས་ནས་ཐར་པ་
དོན་གཉེར་གྱི་བློ་སྐད་ཅིག་ཙམ་ཡང་རྒྱུད་ལ་སྐྱེ་མྱོང་མ་མྱོང་གི་སྒོ་ནས་གནས་སྐབས་ཀྱི་
རིགས་ཆད་མ་ཆད་འཇོག་མི་དགོས་པ་འདྲ་ཞེས་ཟེར་རོ། །དེ་ནས་སྨིན་མ་དང་སྐྲ་དང་སྤུ་དང་
བུག་པ་མིག་སོགས་རྣམས་ཀྱང་ཐུབ་མཆོག་ཅེས་ཟླ་བ་བདུན་པ་ལ་རྫོགས་པར་འབྱུང་སྟེ། རྩ་
ནི་ལྷག༵་མར་གྱུར་པ་ཞེས་པ་སྔར་མ་ཆགས་ཤིང་བཟོད་ཆགས་པར་འགྱུར་བ་རྣམས་ནི།
མངལ་ཆགས་ནས་ཟླ་བའི་མཇུག་ཏུ་ཞེས་ཟླ་བ་གཅིག་ལ་རྩ་གང་ཡང་མི་ཆགས་ཤིང༌། ཟླ་བ་
གཅིག་སོང་བའི་མཇུག་ཏུ་ཉིན་ཞག་སོ་སོའི་དབང་གིས་སྟོང་པ་སྟོང་པ་མིག་གི་གྲངས་ནི་སྐྱེ
བ་སྟེ། ཉིན་ཞག་རེ་རེ་ལ་རྩ་ཉིས་བརྒྱ་རེ་སྐྱེ་བར་འགྱུར་ཞིང་ཟླ་བ་བཅུ་གཉིས་ན་རྩ་སྟོང་ཕྲག་
བདུན་ཅུ་རྩ་གཉིས་རྫོགས་སོ། །དེ་ནས་གནད་སུམ་བརྒྱ་དྲུག་ཅུ་དང་རུས་པ༵་རྣམས་ཀྱི་ནང་ལ་
རྐང་དུ་ཆགས་པར་འགྱུར་ཏེ་རོ་འཛིན་ལྕེ་ཡི་དབང་པོ་སྐྱེ་བ་དང་ནི་སྔར་ཆགས་ཟིན་མིག་ལ་
སོགས་པའང་སྲ་བར་སྨིན་པ་ཉིད་དུ་འགྱུར་རོ། །རོ་འཛིན་སྐྱེས་པའི་དུས་དེ་ནས་གཅི་བ་དང་
བཤང་བ་དག་ཀྱང་འབྱུང་ཏེ་དེ་རྣམས་ཟླ་བ་བརྒྱད་པ་དག་ལ་ཡང་ངོ༌། །གནད་ཅེས་པ་གཉན་
པའི་གནད་དེ་ཤ་གནད་རུས་གནད་རྩ་གནད་སོགས་ལ་བྱེད་པ་ལྟར་ན་གསོ་དཔྱད་ཀྱི་གཞུང་
ལས་བཤད་པ་ལྟར་རམ། །ཡང་ན་ཚིགས་ཀྱི་གནད་ལ་བྱེད་ན་སུམ་བརྒྱ་དྲུག་ཅུ་གོང་བཤད་
བཞིན་ནོ། །རུས་པ་ནི་སྔར་ཟླ་བ་ལྔ་པར་ཆགས་མོད་ཀྱི་འདིར་ཤིན་ཏུ་སྲ་བར་གྱུར་ཅིང་དེ་ཡི་
ནང་དུ་རྐང་ཡང་ཆགས་པའོ། །ལྕེའི་མཚོན་པ་ཙམ་སྔ་ནས་ཆགས་སུ་ཟིན་ཀྱང་འདིར་གསལ་
ཞིང་སྲ་བར་ཆགས་པའོ། །དེ་ནས་བུག་པ༵་ཞེས་ཟླ་བ་དགུ་པའི་ནང་དུ་སྔར་གྱི་ཆ་རྣམས་
གསལ་ཤིང་སྲ་བར་རྫོགས་ནས། ཟླ་བ་དགུ་རྫོགས་པར་གྱུར་པ་ལ་བཙའ་བའི་དུས་འབྱུང་
ཡང༌། ཁ་ཅིག་ཟླ་བ་བཅུའམ། བཅུ་གཅིག་པ་དང་བཅུ་གཉིས་སུ་ཕག་གི་དངོས་པོའི་གནས་
སྐབས་ཅན་གྱི་མངལ་དུ་གནས་པའང་ཡོད་དོ། །ཕག་གི་དངོས་པོའི་གནས་སྐབས་ཀྱི་མཇུག་
25

༼ན༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཏུ་བཙའ་བའི་དུས་སུ་མའི་སྐྱེ་གནས་ཀྱིས་ནི་བཙིར་བ་དག་གི་སྡུག་བསྔལ་དྲག་པོ་དང་
བཅས་ཏེ་བཙའ་བའོ། །མི་གཙང་བའི་མང༵ལ་དུ་མངལ་ན་གནས་པའི་སྡུག་བསྔལ་བུམ་པར་
འཚེད་པ་དང་མཚུངས་པ་དང༌། བཙའ་བའི་དུས་སུ་ཐོ་བའི་འཁྲུལ་འཁོར་གྱིས་བཙིར་བ་ལྟ་བུ་
དང་། བྱིས་པའི་དངོས་པོ་ཡི་གནས་སྐབས་ལ་ཡང་ཕག་པ་བཞིན་དུ་མི་གཙང་བ་ཟ་ཞིང་རང་
དབང་གི་ཤེད་མ་རྫོགས་པའི་སྡུག་བསྔལ་མྱོང་བ་ཡིན་ཏེ། གཞོན་ནུ་དང་ནི་ལང་ཚོ་ཡི་དུས་
དྭག་ལྭ་འདོད་པའི་ཡུལ་བུད་མེད་དང་བྲལ་བ་དང་ནོར་དང་འབྱོར་བ་ཉམས་ཏེ་དེ་དང་མི་
ལྡན་པའི་སྡུག་བསྔལ་དང་སེམས་འཁྲུག་པའི་ཉོན་མོངས་པའི་སྡུག་བསྔལ་ཆེན་པོ་གང་དག་
དང་ལྡན་ལ་རྒན་པོ་ཉིད་ལ་རྒ་ཞིང་འཆི་བའི་སྡུག་བསྔལ་མྱོང་ཞིང༌། ཤི་ནས་སླར་ཡང་འགྲོ་
བ༵་དྲུག་ཏུ་འཇིགས་པ་ཆེན་པོ་སྟེར་བ་དམྱལ་བ་ངུ་འབོད་ལ་སོགས་པ་དང༌། ཡི་དྭགས་དང་
དུད་འགྲོ་དག་ཏུ་སྐྱེ་བ་སོགས་ཏེ། དེ་ལྟར་ལས་ཉོན་དང་འཁྲུལ་སྣང་སྒྱུ་མས་རྨོངས་པར་བྱས་
པའི་མཐའ་དག་འགྲོ་བ་འདི་ནི་དམྱལ་བ་སོགས་སྡུག་བསྔལ་སྔ་མ་མྱོང་བར་གྱུར་པ་དགུ་
ལས་སླར་ཡང་སྲིད་པར་སྐྱེས་ནས་སྡུག་བསྔལ་ཕྱི་མ་འཛིན་པར་བྱེད་དེ། སྡུག་བསྔལ་ནས་
སྡུག་བསྔལ་བརྒྱུད་མར་མྱོང་བར་འགྱུར་རོ་ཞེས་འཁོར་བར་སྐྱེ་བ་སྡུག་བསྔལ་གྱི་རང་བཞིན་
ཅན་དང་དེའི་རྒྱུ་ཤུགས་ཀྱིས་བསྟན་པས་སྤང་བྱ་ཀུན་འབྱུང་དང་སྡུག་བསྔལ་གྱི་བདེན་པ་
གསུངས་པའོ། །གཉིས་པ་འཇུག་པར་བྱ་བ་ལམ་དང་འགོག་པའི་བདེན་པ་བསྟན་པ་ལ་
འཁོར་བར་སྐྱེ་བ་རྒྱུན་གཅོད་པའི་ལམ་ལ་སློབ་དགོས་ཀྱང་ལམ་ལ་འཇུག་པ་དཀོན་པའི་ཚུལ་
གསུངས་པ་འཁོར་བར་འཁོར་བའི་ཚེ་ན་རྒྱུ་དགེ་བ་བྱེད་པ་ཉུང་ཞིང་སྡིག་པ་བྱེད་པ་མང་བས་
ན༑ ལམ་གྱི་རྟེན་མི་ཉིད་དུ་ནི་འགྱུར་བ་དག་ཀྱང་བརྒྱ་ལམ་རེས་འགའ་ཞིག་ཏུ་སྟེ། མདོ་
ལས་རྒྱ་མཚོའི་ནང་གི་རུས་སྦལ་ལོང་བ་དང་གཉའ་ཤིང་གི་བུ་ག་ཕྲད་པའི་དཔེ་སོགས་ཀྱིས་
གསུངས་པ་ལྟར་མིར་སྐྱེ་བ་ཤིན་ཏུ་དཀོན་པའོ། །གལ་ཏེ་མིའི་དངོས་པོ་ལན་རེ་རྙེད་པའི་དུས་
26

དུས་འཁོར་ནང་ལེ་འགྲེལ
སུ་ཡང༌། ནང་གི་སེམས་ཆོས་ལ་ཕྱོགས་ཏེ་མུ་སྟེགས་པའི་ལམ་གྱི་སྒོ་ནས་སྦྱིན་པ་སོགས་ལ་
འཇུག་པའི་འཇིག་རྟེན་པའི་དགེ་བའི་ཆོས་ཀྱི་བློ་སྐྱེ་བ་ནི་དུས་རེས་འགའ་ན་འབྱུང་གི་རྣམ་པ་
ཀུན་དུ་མིན་ནོ། །དེ་བས་ཀྱང་སངས་རྒྱས་ལ་ནི་དྭང་བའི་སེམས་རྗེས་སུ་ཆགས་པའི་བློ་དད་
པ་ནི་རླབས་ཆེ་བའི་དགེ་བའི་དབ༵ང་གིས་འབྱུང་བར་འགྱུར་ཞིང་གང་ཟག་ཐམས་ཅད་ལ་
མཚུངས་པར་འབྱུང་བ་མ་ཡིན་ལ་སྦྱིན་པ་སོགས་ལ་དད་པའང་དེ་བཞིན་ནོ། །དེ་བས་ཀྱང་
སྔོན་གྱི་ཐར་པ་ཆ་མཐུན་གྱི་དགེ་བའི་དབང་གིས་དང་པོའི་ཐེག་པ་ཉན་རང་གི་ལམ་གང་ཡིན་
པར་རབ་ཏུ་འཇུག་པ་ནི་དཀོན་ཞིང་། དེ་བས་ཀྱང་བླ་མེད་བྱང་ཆུབ་ཏུ་སེམས་བསྐྱེད་ཅིང་
ཐེག་པ་ཆེན་པོ་ལ་འཇུག་པ་དང༌། དེ་བས་ཀྱང་སངས་རྒྱས་ཉིད་འཐོབ་པའི་ལམ་གྱི་མཐར་
ཐུག་དཔལ་ལྡན་རྡོ་རྗེ་ཐེག་པ༵་ལ་མོས་ཤིང་འཇུག་པ་དཀོན་ལ། དེ་བས་ཀྱང་འབྲས་བུ་གསང་
སྔགས་རྡོ་རྗེ་ཐེག་པའི་ལམ་སྒོམ་པ༵་ཡིས་ཉམས་སུ་ལེན་པ་ལ་ནི་བློ་གྲོས་མ་ལུས་པ་སྟེ་བློ་
ཐམས་ཅད་ཀྱིས་རྩེ་གཅིག་ཏུ་ཕྱོགས་པ་ནི་བརྒྱ་ལམ་རེས་འགའ་དག་ན་ནི་འཇུག་པ་ཡིན་ཞིང༌།
དེ་ལས་ཀྱང་ཚེ་འདི་ལ་སངས་རྒྱས་ཉིད་དུ་འདོད་པས་མཆོག་གི་བདེ་བའི་གོ་འཕང་འགྱུར་བ་
མེད་པ་སྒྲུབ་བྱེད་ལམ་རྡོ་རྗེའི་རྣལ་འབྱོར་དག༵་ལྭ་བློ་ཀུན་ནས་འཇུག་པ་དག་ཨེ་མ་ཤཱིན་ཏུ་
རྙེད་པར་དཀའ་འོ། ་།ཚུལ་དེ་ལྟ་བུའི་ཕྱིར་ན་འཁོར་བའི་བདེ་བ་ལ་མངོན་པར་འདོད་ཅིང་
ཆགས་པའི་འཁོར་བ་པ་རྣམས་ལ་ཐར་པའི་གོ་འཕང་ནི་རིང་བ་ལས་ཀྱང་ཤིན་ཏུ་རིང་ངོ༌། །དེ་
ལྟར་དཀོན་པར་ཤེས་ནས་འབྲས་བུ་རྡོ་རྗེའི་ཐེག་པ་ལ་འཇུག་པ་ནི་དོན་ཆེ་བར་ཤུགས་ཀྱིས་
བསྟན་པས་ལམ་བདེན་གསུངས་པ་ཡིན་ནོ། །དེ་ལ་ཅིའི་ཕྱིར་རྡོ་རྗེ་ཐེག་པར་བརྗོད་ཅེ་ན། རྡོ་
རྗེ་ནི་མི་ཕྱེད་པ་དང་མི་ཆོད་པ་ཆེན་པོ་ཡིན་ལ་དེ་ལྟ་བུའི་ཐེག་པ་ལ་ནི་རྡོ་རྗེའི་ཐེག་པ་ཞེས་བྱ་
རྒྱུ་ཕ་རོལ་དུ་ཕྱིན་པའི་ཐེག་པའི་ལམ་གྱིས་མཐར་འབྲས་སངས་རྒྱས་འཐོབ་པའི་ཆེད་དུ་
སྟོང་པ་ཉིད་དང་སྙིང་རྗེ་ཟུང་དུ་འཇུག་པའི་སྒོ་ནས་ཚོགས་གཉིས་པོ་ལ་བསྐལ་པ་གྲངས་མེད་
27

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསུམ་ལ་སོགས་པར་འབད་པས་འབྲས་བུ་ཐོབ་པ་ཡིན་ནའང་། འབྲས་བུ་གསང་སྔགས་རྡོ་
རྗེའི་ཐེག་པ་འདིར་ནི་གང་ཞིག་དམིགས་པ་དང་བཅས་པ་རྣམ་ཀུན་མཆོག་ལྡན་གྱི་སྟོང་ཉིད་པྲ་
ཕབ་པ་ལྟ་བུ་དང་། དམིགས་པ་མེད་པའི་སྙིང་རྗེ་ཆེན་པོ་ཡི་བདག་ཉིད་མཆོག་ཏུ་མི་འགྱུར་
བའི་བདེ་བ་དང་དེ་གཉིས་པོ་ངོ་བོ་དབྱེར་མེད་མཉམ་པ་ཉིད་དུ་རྣལ་འབྱོར་པའི་སོ་སོ་རང་
རིག་པའི་མངོན་སུམ་གྱིས་ཉམས་སུ་མྱོང་བའི་དོན་འདིར་ནི་རྒྱུའི་ཐེག་པའི་ལམ་དང་འབྲས་
བུའི་གནད་མཐའ་དག་འདུ་ཞིང་ཚང་བས་ན་རྒྱུ་དང་འབྲས་བུའི་ཐེག་པའི་ཚུལ་གཉིས་གཅིག་
ཏུ་འདྲེས་པར་གྱུར་པ་རྡོ་རྗེ་ལྟ་བུ་མི་ཕྱེད་པའི་ཐེག་པ་ཡིན་ནོ། །དེ་ཡང་རྒྱུའི་ཐེག་པར་ནི་ལས་
དང་པོ་པའི་སར་ཀུན་རྫོབ་བྱང་ཆུབ་མཆོག་ཏུ་སེམས་བསྐྱེད་ནས། དོན་དམ་བྱང་ཆུབ་ཀྱི་
སེམས་སྤྲོས་པ་དང་བྲལ་བའི་དོན་མགོན་པོ་ཀླུ་སྒྲུབ་ཀྱིས་ཇི་ལྟར་རིགས་པའི་ལམ་གྱིས་བསྟན་
པ་ལྟར་རྗེས་སུ་དཔགས་པའི་གཏན་ཚིགས་ལ་བརྟེན་ནས་ཐེ་ཚོམ་གྱི་སྒྲོ་འདོགས་བཅད་དེ་
རྣམ་པར་མི་རྟོག་པའི་ཡེ་ཤེས་རྗེས་མཐུན་པ་དེས་ཟིན་པའི་སྒོ་ནས་བསོད་ནམས་ཀྱི་ཚོགས་
ཚད་མེད་པ་སྙིང་རྗེ་ཆེན་པོས་ཀུན་ནས་བསླངས་ཏེ་འཇུག་པར་བྱེད་ཅིང༌། དེ་དག་གོང་འཕེལ་
དུ་གྱུར་པས་སྦྱོར་ལམ་བགྲོད་ནས་མཐོང་ལམ་དུ་ཆོས་ཉིད་ཀྱི་བདེན་པ་མངོན་སུམ་དུ་རྟོགས་
པར་འགྱུར་རོ། །སྔགས་ཀྱི་ཐེག་པ་དང་པོའི་སངས་རྒྱས་ཀྱི་རྒྱུད་འདིར་ནི་གཙོ་བོར་ལས་རླུང་
དབུ་མར་ཞུགས་པའི་སྟོབས་ལས་དུ་བ་སོགས་རྣམ་ཀུན་མཆོག་ལྡན་གྱི་སྟོང་ཉིད་པྲ་ཕབ་པ་
ལྟར་མངོན་སུམ་ཏུ་མཐོང་ཞིང༌། དེ་ཉིད་རྣམ་བཅས་སུ་སྣང་བཞིན་རྣམ་པར་གྲུབ་པ་མེད་པ་སྐྱུ་
མའི་དཔེ་བརྒྱད་དང་པྲ་ཕབ་བརྒྱད་དང་མཚུངས་པར་སོ་སོ་རང་གིས་མངོན་སུམ་པར་ཉམས་
སུ་མྱོང་བས་གཏན་ལ་ཕེབས་ནས་རང་སེམས་འོད་གསལ་བའི་གནས་ལུགས་ལ་རྗེས་དཔག་
གིས་དཔྱད་པ་མི་ལྟོས་པར་རང་རིག་པས་མངོན་སུམ་སྒྲོ་འདོགས་གཅོད་ནུས་པས་ན་དོན་དམ་
བྱང་ཆུབ་ཀྱི་སེམས་རྣམ་པར་མི་རྟོག་པའི་ཡེ་ཤེས་དང་། མདོ་ལས་བསོད་ནམས་ཚོགས་ཀྱིས་
28

དུས་འཁོར་ནང་ལེ་འགྲེལ།
བསྐྲུན་པའི་ཐོབ་བྱ་སངས་རྒྱས་ཀྱི་གཟུགས་སྐུ་མཐར་ཐུག་གི་རིགས་འདྲའི་རྒྱུ་འོད་གསལ་
གཉུག་མའི་རྩལ་སྣང་སྟོང་གཟུགས་ཀྱི་སྐུ་ལའང་མངོན་སུམ་དུ་འཇུག་ནུས་པའི་ཕྱིར་ན།
བསྐྱེད་རིམ་པས་དངོས་པོ་ལ་མེད་ཀྱང་ཡིད་ཀྱིས་བཏག་པས་སྐུའི་རྣམ་པ་བསྒོམ་པ་ལྟ་བུ་ལས་
ཆེས་ཁྱད་པར་འཕགས་པའི་ལམ་ཡོད་པས་ཚོགས་གཉིས་ལམ་དུ་བྱེད་པ་དང༌། སྐུ་གཉིས་
ཐོབ་པ་དང༌། སྟོང་པ་ཉིད་དང་སྙིང་རྗེ་ཟུང་དུ་འཇུག་པ་རང་ལལམ་འདི་ཉིད་ན་མངོན་དུ་བྱེད་པ་
ཡོད་པས་འབྲས་བུའི་ཐེག་པ་འདི་ནི་རྒྱུ་ལམ་གྱི་ཐེག་པ་ཐམས་ཅད་ཀྱི་རྩེ་མོར་གྱུར་པ་ཡིན་ནོ།།
དེ་ལྟར་ཡང་སྒྲུབ་ཐབས་ཀྱི་ལེའུ་ལས། ལྷ་ཡི་དམིགས་པ་གང་ཡིན་མངོན་སུམ་དང་ནི་རྗེས་སུ་
དཔག་པ་རྣམ་པ་གཉིས་སུ་འགྱུར་བ་སྟེ། །མངོན་སུམ་དག་ནི་དེ་ཉིད་སྦྱོར་བས་མཁའ་ལ་སྐར་
མ་བཞིན་དུ་དུ་མ་ལོངས་སྤྱོད་རྫོགས་པའི་སྐུ། །མངོན་སུམ་མིན་ན་རྗེས་སུ་དཔག་པ་ཤི་བའི་
ལུས་བཞིན་དེ་ཉིད་མིན་པ་ཡིས་ནི་བརྟག་པ་གང༌། །དེ་ནི་རི་མོ་སོགས་ལ་བལྟ་བྱ་ཡོངས་སུ་མ་
སྨིན་བློ་ཅན་རྣལ་འབྱོར་རྣམས་ཀྱི་བསྒོམ་པའི་དོན། །ཅེས་གསུང་པ་ལ་སོགས་པ་བཞིན་དུ་
སངས་རྒྱས་ཀྱི་སྐུ་གཉིས་ཀ་ཐོབ་བྱེད་ཀྱི་ལམ་ལ་མདོ་ལས་སྔགས་འཕགས་པས། སྔགས་ཀྱི་
ལམ་ན་འོད་གསལ་བའི་སེམས་མངོན་དུ་བྱས་པ་དེས་དེ་ཁོ་ན་ཉིད་རང་རིག་པས་མངོན་སུམ་
དུ་མྱོང་བ་ཡིན་གྱི་རྗེས་དཔག་གིས་སྟོང་ཉིད་ཀྱི་གོ་དོན་བློ་ལ་དྲངས་པ་ལ་ངེས་པར་ལྟོས་པ་མ་
ཡིན་ཏེ། ལྷའི་མིག་ཐོབ་པ་དག་གིས་གཟུགས་ལ་ལྟ་བ་ན་མིའི་མིག་ལ་ངེས་པར་ལྟོས་མི་
དགོས་པ་བཞིན་དུ་རྗེས་དཔག་གིས་ལྟ་བའི་གོ་ཡུལ་མ་ནོར་བར་གཏན་ལ་ཕབ་པའི་སྤྲོས་
བྲལ་དེ་ཉིད་ཐབས་ཀྱི་ལམ་ལས་བདེ་མྱུར་དུ་མངོན་སུམ་དུ་ཤར་བ་ཡིན་ནོ། །དེའི་ཕྱིར་སྔགས་
རྡོ་རྗེ་ཐེག་པའི་རང་ལམ་མཚན་ཉིད་པ་ཐམས་ཅད་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ལས་
ཇི་སྐད་གསུངས་པའི་སྟོང་ཉིད་དེ་ཡི་དོན་ཇི་ལྟ་བ་བཞིན་མཐོང་བར་བྱེད་པ་ཡིན་གྱི་སྟོང་ཉིད་
ཀྱི་དོན་དེ་དང་བྲལ་བའི་ལམ་ཞིག་རྣམ་པ་ཀུན་ཏུ་མི་སྲིད་ལ་ལམ་དེ་ཚུལ་བཞིན་ཉམས་སུ་
29

༼ ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མྱོང་བའི་རྣལ་འབྱོར་དང་ལྡན་པ་རྣམས་ལའང་དེ་ལས་ལྷག་པའི་སྟོང་ཉིད་ཀྱི་དོན་རྟོགས་ཚུལ་
མི་སྲིད་མོད། ལས་དང་པོ་པ་ཕལ་གྱི་བསྒོམ་པ་ལ་མཚན་མར་འཛིན་པ་དང་། ལམ་གནད་དུ་
མ་ཚུད་པའི་ཉམས་མྱོང་ཅི་རིགས་ལ་རང་བཞིན་མེད་པའི་དོན་དཔྱད་པས་དྲངས་པའི་ངེས་
ཤེས་ཀྱིས་བདེན་འཛིན་དང་མཚན་འཛིན་མེད་པར་གཏན་ལ་ཕབ་ན་གནས་ལུགས་ལ་ངེས་པ་
མྱུར་དུ་འདྲེན་ཅིང་ལམ་གོལ་བ་མེད་པར་འགྱུར་བས་ན་དམ་པ་དག་གིས་དཔྱད་སྒོམ་དགོས་
པར་ཆེ་ཐང་དུ་བསྒྲུབ་པའང་ཡོད་དོ། །གོང་བཤད་ལྟར་སོར་སྡུད་ཀྱི་སྟོབས་ཀྱིས་སྟོང་པའི་
གཟུགས་བཅུ་གྲུབ་ནས་སྲོག་ཅེས་པ་རླུང་གི་འཕོ་བ་དབུ་མར་ཞུགས་པ་དང་གནས་པ་དང་
ཐིམ་ཞིང་སླར་མི་འགྱུར་བར་བྱེད་པའི་ཡན་ལག་ཕྱི་མ་སྲོག་རྩོལ་སོགས་བསྒོམ་པས་ལས་རླུང་
གི་རྒྱུ་བ་མཐའ་དག་གཞོམ་མེད་ཀྱི་དབྱིངས་སུ་འགགས་ནས་མཆོག་ཏུ་མི་འགྱུར་པའི་ཡེ་ཤེས་
ཀྱི་སྐུ་འགྲུབ་པར་བྱེད་པས་ན་རྡོ་རྗེ་ཐེག་པ་ནི་བླ་ན་མེད་པ་མི་ཕྱེད་རྡོ་རྗེ་ལྟ་བུའི་ཐེག་པ་ཡིན་
ནོ་ཞེས་ཤེས་པར་བྱའོ། །གནས་པ་ལྔ་པ་སྐུ་བཞི་དང་རྡོ་རྗེ་བཞི་དག་པའི་ངོ་བོ་ཉིད་ཀྱི་གནས་
པ་ནི། མངལ་དུ་ཡང་དག་སོགས་ཚིགས་བཅད་བཅུ་བཞི་པ་ནས་བཅུ་བདུན་པའི་བར་གྱིས་
བསྟན་ཏེ། འགྲེལ་པ་ལས། མངལ་དུ་ཞེས་པ་ལ་སོགས་པས་ཀུན་འབྱུང་གི་བདེན་པ་གསུངས་
ཏེ་ཞེས་པ་བདེན་བཞིའི་ཡ་གྱལ་གྱི་ཀུན་འབྱུང་འབའ་ཤིག་ལ་མི་འཛིན་པར། གནས་སྐབས་
སྔ་མ་ལས་ཕྱི་མ་དང་མ་དག་པའི་གནས་སྐབས་རྣམས་སྒྲིབ་བྲལ་དུ་གྱུར་པ་ལས་དག་པའི་
གནས་སྐབས་ཀྱི་འབྲས་བུ་ཀུན་ནས་འབྱུང་བའི་བདེན་པ་བཤད་པ་ཡིན་པ་གོ་བར་བྱའོ། །དེ་
ཡང་དང་པོར་འཇིག་རྟེན་ཀུན་རྫོབ་ཀྱི་ཚུལ་ལས་བརྩམ་སྟེ། རྣམ་པར་དག་པའི་སྐུ་ལ་སོགས་
པ་སྤྱང་གཞི་མངལ་སྐྱེས་ཀྱི་ལུས་ལ་ཇི་ལྟར་ཡིན་པའི་དོན་ཡང་དག་པར་བལྟ་བའམ་ཤེས་པར་
བྱ་སྟེ། ཕྱི་ནས་གཞི་དུས་ན་ཇི་ལྟར་ཡོད་པ་དེ་ཉིད་ཀྱི་ཆོས་ལམ་གྱིས་དྲི་བྲལ་དུ་བྱས་པས་
འབྲས་བུའི་དུས་ན་སངས་རྒྱས་ཀྱི་རྣམ་པར་དག་པའི་སྐུ་ལ་སོགས་པ་ཉིད་དུ་འགྱུར་བ་རྣལ་
30

དུས་འཁོར་ནང་ལེ་འགྲེལ
འབྱོར་པས་རིག་པར་བྱའོ། །དེ་ཅི་ལྟ་བུ་ཞེ་ན། འདིར་མང༵ལ་དུ་ཇི་སྲིད་གནས་པ་དེ་སྲིད་དུ་
མངོན་ཤེས་ལྔ་དང་ལྡན་པའི་ལུས་ཅན་རྣམས་སྲོག་དབུ་མར་གནས་ཤིང་འབྱུང་འཇུག་མི་བྱེད་
པ་དེ་ཡི་གནས་སྐབས་ནི་ཡང་དག་དག་པའི་སྐུ་ཉིད་དུ་འགྱུར་བ་སྟེ། དེ་ནས་བཙའ་བའི་དུས་
ནས་སོ་ནི་སྐྱེས་པ་ཡི་བར་དག་ཀྱང་སེམས་གསལ་བས་ཆོས་ཀྱི་སྐུའོ། །སོ་སྐྱེས་ནས་སོ་
རྣམས་རབ་ཏུ་ལྷུང་བར་འགྱུར་བ་ཡི་བར་ནི་ཚིག་གསལ་བར་སྨྲ་བས་ཀྱེ་མི་ཡི་བདག་པོ་རྒྱལ་
བ་ཡི་ནི་ལོངས་སྤྱོད་རྫོགས་པའི་སྐུ་ཡིན་ལ་སོ་ལྷུང་བ་དེ་ནས་སྤྲུལ་པའི་སྐུ་ནི་རབ་ཏུ་གསལ་
ཞིང་ངེས་པ༷ར་འཆི་བའི་མཚམས་ཚུན་ཆད་དུ་ཡིན་ཏེ་སྒྱུ་དང་ལུས་ཀྱི་བྱ་བ་སྤྲོ་བས་སོ། །དེ་
ལྟར་སྐུ་བཞི་དང་སྦྱར་བ་ཁམས་དྲུག་ལྡན་མངལ་སྐྱེས་ཀྱི་མི་རྣམས་དྭག་གིའོ། །མང༵ལ་དྭང་ཕྱི་
རོལ་དུ་དག་ཏུ་སླར་ཡང་སྐུ་བཞི་པོ་འདི་ནི་ནང་དུ་མངལ་ན་གནས་ཚེ་དབུ་མར་རླུང་གནས་
ཤིང་འབྱུང་འཇུག་མི་བྱེད་པའི་ཆ་ནས་ཡེ་ཤེས་དང༌། ཕྱི་རོལ་དུ་བཙས་ནས་རྣམ་ཤེས་ཀྱི་དབྱེ་
བས་རྣམ་པ༵་བཞི་རུ་འགྱུར་ཏེ། ཀུན་གཞིའི་རྣམ་ཤེས་གང་ཞིག་ཟླ་བ་ཁུ་བ་དང་ཉི་མ་རྡུལ
དག་གི་དབུས་སུ་ཕ་མའི་བཞི་པའི་བདེ་བ་དམ་པའི་ཡེ་ཤེས་ཀྱི་གནས་སྐབས་སུ་རོ་གཅིག་
པར་ཞུགས་པ་དེ་དག་ཀྱང་མ་ཡི་པདྨར་གནས་པ་མངལ་རྫོགས་པའི་དང་པོའི་རྒྱུར་གྱུར་པའི་
གནས་སྐབས་དེ་ནི་མང༵ལ་དུ་དག་པའི་སྐུ་ཡིན་པར་བཅོམ་ལྡན་འདས་ཀྱི་གསུངས་ཏེ།
ནས་བཟུང་སྟེ་ཟླ་བ་ལྔའི་བར་དུ་ཁམས་ལྔ་དང་ཕུང་པོ་ལྔ་རབ་ཏུ་འབྱུང་བ་རྣམ་པ༵་བཅུ་པོ་
གང་ཡིན་པ་རྒྱལ་བ་ཡི་ནི་ཆོས་ཀྱི་སྐུ་སྟེ་མུན་པའི་དབང་གིས་ཤིན་ཏུ་གཉིད་ལོག་པ་ལྟ་བུ་ལ་
འཇུག་པས་སོ། །དེ་ནས་རྡུལ་གྱི་ཡོན་ཏན་དབང་གིས་ཟླ་བ་དྲུག་པ་ནས་རྣ་བ་སོགས་དབང་
པོ་རྣམས་དང་སྒྲ་སོགས་ཡུལ་རྣམས་སྐྱེས་པ་དག་ནི། ཡིད་ཀྱི་རང་བཞིན་ཀྱི་དབང་པོ་རྣམས་
ཀྱིས་སྒྱུ་མ་ལྟ་བུའི་ཡུལ་འཛིན་པས་རྨི་ལམ་ཀྱི་གནས་སྐབས་ལྟར་ལོངས་སྤྱོད་རྫོགས་པའི་སྐུ་
རུ་འགྱུར་རོ། །དེ་ནས་སྙིང་སྟོབས་ཀྱི་ཡོན་ཏན་གྱི་ཟླ་བ་བརྒྱད་པ་ནས་སྐྲ་ལ་སོགས་པ་ཞེས་
31

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཤང་གཅི་བ་སྤུ་རྣམས་སྐྱེས་ཏེ་སྐྱེ་གནས་ནས་འབྱུང་ཞིང་རབ་ཏུ་བཙའ་བའི་དུས་ཀྱི་བར་
དག་ཀྱང་འདིར་ནི་སད་པའི་གནས་སྐབས་སྤྲུལ་པ་དག་གི་སྐུའོ། །དེ་ནས་ཕྱི་རོལ་གྱི་སྐུ་བཞི་
ནི༑ མངལ་ནས་ཕྱི་རོལ་ཏུ་སྐྱེས་པ་ན་ནི་ངེས་པར་དབུགས་དག་གི་དང་པོ་གང་ཞིག་དབུ་
མའི་རྩ་ལ་རབ་ཏུ་འབྱུང་བའམ་རྒྱུ་བར་འགྱུར་བ་ཉི་ཟླའི་ཡོན་ཏན་མེད་པ་དེ་ཉིད་གསུང་རྡོ་རྗེ་
སྲོག་རྒྱུ་བའི་ཡུལ་ལ་དྭག་པའི་སྐུ་སྟེ་ཕྱི་རོལ་ཏུ་རྐང་པ་དང་བཅས་པའི་དབུགས་ང་དྲུག་
རྫོགས་པའི་བར་དུ་དབུ་མ་ལས་འབབ་བོ། །དེ་ནས་སྲོག་ཡང་དག་པར་རྒྱུ་བའི་དབང་གིས་སོ་
ནི་རབ་ཏུ་འབྱུང་བ་གང་ཞིག་ཚིག་ནི་གསལ་བར་སྨྲ་བ་མིན་པ་ཡུལ་དྲུག་འཛིན་པའི་འདུ་
ཤེས་ཀྱི་མཚན་ཉིད་ཅན་གྱི་སྐབས་དེ་དག་ཀྱང་དེ་སྔ་མ་བཞིན་ཉིད་དུ་གསུང་རྡོ་རྗེའི་ཡུལ་ལ་
ཆོས་ཀྱི་སྐུའོ། །དེ་ནས་གཉིས་སྐྱེས་ཏེ་སོ་རྣམས་ནི་ལྷུང་བར་འགྱུར་བ་ལོ་བརྒྱད་ཀྱི་བར་དེ་
དག་ཏུ་ཚིག་ཡོངས་སུ་གསལ་བའི་ཕྱིར་ཀྱེ་མི་ཡི་བདག་པོ་རྒྱལ་བའི་ལོངས་སྤྱོད་རྫོགས་པའི་
སྐུའོ། །སོ་རྣམས་ལྷུང་བ་དག་ལས་འཆི་བའི་མཐར་ཐུག་པའི་མཚམས་སམ་བར་དག་ནི། ཕྱི་
རུ་ཞེས་ཕྱི་རོལ་ཏུ་རྒྱལ་བའི་བདག་པོ་དག་གི་སྤྲུལ་པའི་སྐུ་རུ་འགྱུར་ཏེ། སྒྱུ་མའི་དྲ་བ་ལྟར་
མཐའ་ཡས་པའི་དངོས་པོ་རིག་པས་སོ། །དེ་ལྟར་མངལ་གྱི་ནང་དུ་དབུགས་འབྱིན་རྔུབ་མི་རྒྱུ་
ཡང་ལུས་འཕེལ་བའི་ཆ་ཡི་དབྱེ་བས་སྐུ་བཞི་དང༌། ཕྱི་རོལ་ཏུ་སྲོག་སྟེ་དབུགས་རྒྱུ་བའི་དབྱེ་
བས་སྐུ་བཞི་བཤད་པའོ། །ནང་དུ་ཡེ་ཤེས་ནི་ལུས་འཕེལ་བའི་གྲོགས་དང༌། ཕྱི་རོལ་དུ་རྣམ་
ཤེས་ནི་Wསྲོག་རྒྱུ་བའི་གྲོགས་ཏེ་དེ་དག་མེད་ན་དེ་དག་འཕེལ་ཞིང་རྒྱས་པར་མི་འགྱུར་རོ། །
ལུས་ཀྱི་༥དབྱེ་བ་ནི་ས་བོན་ཐབས་དང་འབྲེལ་བ་ཅན་དང་། ངག་གི་དབྱེ་བ་ནི་ཤེས་རབ་རྡུལ་
དང་འབྲེལ་བ་ཅན་ནོ། །དེ་བཞིན་དུ་ཁྱབ་བྱ་ལུས་དང་ངག་ལ་ཁྱབ་བྱེད་སེམས་ཕན་ཚུན་
གྲོགས་གྲོགས་ཅན་དུ་འབྲེལ་པའི་དབྱེ་བས་ཕྱི་ནང་གི་སྐུ་བཞིར་དབྱེ་སྟེ། སེམས་ཀྱིས་དབྱེ་
བས་སད་པ་སོགས་གནས་སྐབས་བཞི་དང་། ཡེ་ཤེས་ཀྱི་དབྱེ་བས་དགའ་བ་བཞིའི་རིམ་པའོ།།
32

དུས་འཁོར་ནང་ལེ་འགྲེལ།
འདིར་གྲོགས་བཞི་ཤེས་རབ་རྡོ་རྗེ་བཞི། གྲོགས་ཅན་བཞི་ཐབས་སྐུ་བཞི་ཡང་ངོ་། །ལྔ་པ་
རྫོགས་པའི་བྱང་ཆུབ་བཞིས་མངལ་འབྱུང་བའམ་འགྱུར་བའི་ངོ་བོ་ཉིད་ཀྱི་གནས་པ་ནི།
མངལ་དུ་འདིར་ནི་སོགས་ཚིགས་བཅད་བཅུ་བདུན་པས་བསྟན་ཏེ། མང༵ ལ་དུ་འདིར་ནི་དྭང་
པོ་མངལ་ཆགས་པ་ལྷན་ཅིག་སྐྱེས་པའི་དགའ་བ་ནི་དཔ༵ ལ་ལྡན་སྐུ་ཡི་རྡོ་རྗེར་འགྱུར་ཏེ་རིམ་
བཞིན་ལུས་རྫོགས་པའོ། །གསུང་གི་རང་བཞིན་ནི་མངལ་ནས་སྐྱེས་པ་ནའོ་ཞེས་སྲོག་སྟེ་
དབུགས་འབྱུང་བའི་ཕྱིར་རོ། །ཐུགས་ནི་སོ་དག་རབ་ཏུ་སྐྱེས་པ་ཉིད་ན་སྟེ་འདུ་ཤེས་ཀྱི་ཡུལ་
དྲུག་གི་དོན་གྱི་ཐ་སྙད་འཛིན་པའི་ཕྱིར་ནའོ། །སླར་ཡང་བྱིས་པའི་དུས་ཀྱི་སོ་ལྷུང་ནས་སོ་
སུམ་ཅུ་རྩ་གཉིས་པོ་རབ་ཏུ་སྐྱེས་པ་ཡེ་ཤེས་རྡོ་རྗེ་རབ་ཏུ་འགྱུར་ཏེ་ཁུ་བ་འཕོ་བའི་གནས་
སྐབས་ཀྱི་མཚན་ཉིད་ཅན་ལྷན་སྐྱེས་དགའ་བའི་མཚན་ཉིད་ཀྱིས་ཏེ། དེ་ཡང་བུད་མེད་རྣམས་
ཀྱི་ལོ་བཅུ་གཉིས་ཀྱི་མཚམས་དང་སྐྱེས་པ་རྣམས་ཀྱི་ལོ་བཅུ་དྲུག་གི་མཚམས་སུ་ཁུ་བ་
འཛགས་པའམ་འཕོ་བ་འབྱུང་ངོ༌། །དེ་ཡང་མངལ་དུ་དང་པོར་ཡེ་ཤེས་ལྷན་ཅིག་སྐྱེས་པའི་
དགའ་བ་དང༌། ཀུན་གཞིའི་རྣམ་ཤེས་རོ་གཅིག་ཏུ་བསྲེས་ཤིང༌། ཉི་མ་རྡུལ་དང་ངག །རི
བོང་ཅན་ཁུ་བ་དང་སྐུ་དང་བཅས་པ་དེ་དག་རིམ་པར་ཡེ་ཤེས་རྡོ་རྗེ་ལ་སོགས་པ་བཞི་པོ་ཀུན་
ཅིག་ཆར་རྫོགས་པ་ཡིན་ལ། མང༵ ལ་ན་གནས་པ་དག་ནི་གོང་དུ་བསྟན་པ་བཞིན་སྐུ་ཡི་རྡོ་རྗེ་
ལྭ་སོགས་རིམ་པ༵་བཞིན་དུ་འབྱུང་བ་ཡིས་ཀྱང་གནས་སྐབས་སོ་སོ་སྟོབས་དང་ལྡན་པའམ་
རྫོགས་པ༷ར་འགྱུར་རོ། །གནས་པ་བདུན་པ་ཁམས་དྲུག་ལ་སོགས་པ་བསྟན་པའི་ངོ་བོ་ཉིད་ཀྱི་
གནས་པ་ནི། ས་ཡི་སྙིང་པོ་དག་ནི་སོགས་ཚིགས་བཅད་བཅོ་བརྒྱད་པ་ནས་སོ་བདུན་པའི་
བར་གྱིས་བསྟན་ཏེ། གནས་པ་བདུན་པ་འདིས་དབུགས་དང་རྩ་དང་ཚིགས་ཀྱི་དབྱེ་བ་དང་
ཁམས་ལ་སོགས་པ་དྲུག་ཚན་བཅོ་ལྔ་བསྟན་པ་ཡིན་ཀྱང༌། བསྡུས་རྒྱུད་འདིར་གོ་རིམ་དེ་དང་
མི་འདྲ་སྟེ་དང་པོར། ཁམས་དྲུག་གི་རྟེན་དང་བརྟེན་པའི་འབྲེལ་པ་གསུངས་པ་རྡོ་ཕན་ཚུན་
33

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བརྡེབ་པས་མེ་འབྱུང་བ་ལྟ་བུ་ས་ཡི་སྙིང་པོ་སྟེ་འབྲས་བུ་དག་ནི་བསྲེག་ཟར་འགྱུར་ཏེ། འོན་
ཀྱང་མེ་དེ་ནི་སའི་རིགས་ཅན་མ་ཡིན་ཏེ་སའི་ཡོན་ཏན་སྲ་བ་དང་དྲི་མེད་པའི་ཕྱིར་རོ། །དེ་ལྟར་
སའི་ཁམས་ན་མེ་སྙིང་པོའི་ཚུལ་དུ་ཡོད་ཀྱང་མེ་ཡིན་ན་སའི་སྙིང་པོའམ་འབྲས་བུ་ཡིན་པ་དང༌།
རིགས་འདྲའི་འབྲས་བུ་ཡིན་པས་ཁྱབ་པར་སྟོན་པ་མ་ཡིན་ཏེ་འོག་མ་ཀུན་ལའང་དེ་ལྟར་ཤེས་
པར་བྱའོ། །དེ་བཞིན་དུ་འཛིན་མ་དང་ནི་རླུང་དག་སྟོང་པའི་སྙིང་པོའོ་ཞེས་ནམ་མཁའི་དབུས་
ན་གནས་པས་སོ། །དེ་ལྟ་ནའང་དེའི་རིགས་མ་ཡིན་ཏེ་ནམ་མཁའི་ཡོན་ཏན་མི་སྒྲིབ་པ་མེད་
པས་སོ། །རླང་དང་ས་ཡི་སྙིང་པོ་དག་ནི་ཆུ་ཉིད་དུ་འགྱུར་ཏེ། རླང་ལ་གཤེར་བའི་རང་བཞིན་
དངོས་སུ་སྣང་བ་མེད་ནའང་གང་དུ་རླུང་གཡོས་པ་ལས་ཆར་པོས་པ་ལས་ཆར་འབབ་པ་ལྟར་རླུང་ལ་གཤེར་བ་
རྗེས་སུ་མཐུན་པ་ནུས་པའི་ཚུལ་དུ་ལྷན་ཅིག་འགྲོ་བ་ཡོད་པ་དང་ནི། ས་བརྐོས་པ་ན་ཆུ་
གཤེར་བའི་རང་བཞིན་དངོས་སུ་མཐོང་བ་ཅན་ནོ། །འདིར་ནམ་མཁའ་ནི་ས་སོགས་ཐམས་
ཅད་ཀྱི་རྟེན་ཏེ། ས་སོགས་འབྱུང་བ་བཞི་པོ་རྣམས་དེ་ལ་བརྟེན་པའོ། །དཀྱིལ་འཁོར་བཞིའི་
ས་ཡི་དཀྱིལ་འཁོར་གྱི་རྟེན་ནི་ཆུ་སྟེ་འབར་བྱེད༵་མེ་དཀྱིལ་དག་ཀྱང་ཆུ་ཡི་རྟེན་ནོ། །རླུང་ནི་
དྭག་པར་བྱེད་པ་ཆུ་དག་གི་རྟེན་ཡིན་པའོ། །རླུང་གི་རྟེན་ནི་ནམ་མཁའ་སྟོང་པ༷ ར་རབ་ཏུ་
འགྱུར་ཏེ་ཀྱེ་མི་ཡི་དབ༵ང་པོ། ཕྱི་རོལ་གྱི་འབྱུང་བའི་རྟེན་དང་བརྟེན་པ་ཇི་ལྟ་བ་བཞིན་དུ་ནང་
ལུས་ལ་ཡང་ཤེས་པར་བྱའོ། །དེ་ལྟར་རྒྱུ་འབྱུང་བའི་རྟེན་བཤད་ནས་འབྲས་བུ་ཚོགས་པ་ཕུང་
པོ་ལྔ་པོའི་རྟེན་ནི་འབྱུང་བ་ལྔ་པོ་རྣམས་སུ་འགྱུར་ཏེ། ཅིའི་ཕྱིར་རང་དང་ཕ་མའི་ཁུ་ཁྲག་གི་ས་
སོགས་འབྱུང་བའི་རང་བཞིན་མེད་ན་མ་རིག་པ་དང་འདུ་བྱེད་ལ་སོགས་པའི་ལྷན་ཅིག་བྱེད་
རྐྱེན་མེད་པས་མིང་གཟུགས་ཀྱི་ཕུང་པོ་མི་འགྲུབ་ཅིང་མ་རིག་པ་སོགས་ཀྱི་རྐྱེན་མེད་ན་འབྱུང་
བ་ཁོ་ནས་ཀྱང་དེ་མི་འགྲུབ་བོ། །དེ་ལྟར་ཕན་ཚུན་རྒྱུ་དང་རྐྱེན་དུ་གྱུར་པས་འབྱུང་བ་བཞིའི་
རང་བཞིན་གྱི་གཟུགས་དང་ཁམས་དྲུག་གི་བདག་ཉིད་ཅན་གྱི་སྐྱེས་བུ་ཆེན་པོའི་གང་ཟག་ཡོད་
34

དུས་འཁོར་ནང་ལེ་འགྲེལ།
པ་དེའི་ཕྱིར་ཕུང་པོའི་རྟེན་ནི་འབྱུང་བ་རྣམས་སུ་འགྱུར་རོ། །ཕུང་པོའི་གནས་སུ་རོའོ་ཞེས་པའི་
རིགས་པ་འདིས་རོ་དྲུག་ཤུགས་ལ་བསྟན་པར་བླ་མ་སྔ་མ་དག་བཞེད་དེ་ཁམས་དྲུག་དང་རོ་
དྲུག་སྦྱར་བས་སོ། །རྡོ་རྗེ་ཐེག་པའི་ལམ་གྱི་རྟེན་མཆོག་ཁམས་དྲུག་ལྡན་གྱི་ལུས་མཆོག་དྭག་
ལ་འབྱུང་བའི་ཚོགས་ཀྱི་རྟེན་ནི་རྩ་སྟོང་ཕྲག་བདུན་ཅུ་རྩ་གཉིས་གྱི་གྲངས་རྣམས་སོ། །དེ་ཡང་
ལུས་ཀྱི་འབྱུང་བའི་ཁམས་རྣམས་རྩ་དེ་དག་ལ་བརྟེན་ནས་གནས་ཏེ་རྩ་མེད་ན་རྒྱུ་ལམ་འགག་
པས་འབྱུང་བ་རྣམས་ལུས་ལ་ལེགས་པར་མི་གནས་སོ། །རྩ་རྣམས་ཀྱི་རྟེན་ནི་སྲོག་ལ་སོགས་
པ་རླུང་རྣམ་པ་བཅུ་པོར་འགྱུར་ཏེ། སྲོག་གི་རླུང་ལ་སོགས་པའི་འདུ་བྱེད་པ་མེད་ན་རྩ་ཡི་
རིགས་ཆགས་པར་མི་འགྱུར་རོ། །སྐབས་གཞན་དུ་རླུང་རྩ་ལ་བརྟེན་པར་བཤད་པ་ནི་རྩ་གྲུབ་
ཟིན་ནས་རླུང་རྣམས་དེར་གནས་པའི་དོན་ཏོ། །སྤྱིར་རླུང་བཅུ་ཡི་དབྱེ་བ་ལ་ཕྱིའི་འཇིག་རྟེན་
ཁམས་བསྐྱེད་པའི་ཕྱིའི་རླུང་བཅུ། མངལ་དུ་ལུས་བསྐྱེད་པ་ཕྱི་ལ་ལྟོས་ནས་ནང་དང༌། ནང་ལ་
གནས་པ་ལ་ལྟོས་ནས་ནང་གི་ཕྱིར་གྱུར་པའི་རླུང་བཅུ། ནང་སེམས་ཅན་གྱི་སྙིང་གའི་རྩ་ནང་
ན་གནས་པ་བྱེད་པ་བཅུ་ལྡན་གྱི་རླུང་ནི་ནང་གི་རླུང་བཅུའོ་ཞེས་ཆོས་རྗེ་བུ་སྟོན་གྱིས་གསུངས་
སོ༑ ༑སྲོག་གི་རླུང་རྣམས་དྭག་གི་རྟེན་ནི་སེམས་ཡིན་ནོ་ཞེས་སེམས་མེད་པ་ལ་སྲོག་གི་རླུང་
ལ་སོགས་པ་རྒྱུ་བ་མེད་དོ། །སེམས་དྱེ་ནི་རྣམ་པ་གཉིས་ཀྱི་རང་བཞིན་དུ་འགྱུར་ཏེ། གང་ཞེ་
ན༑ ཡོན་ཏན་གྱི་དབང་གིས་རང་བཞིན་ཅན་དང་རང་བཞིན་མེད་པའོ་ཞེས་པ་སྙིང་སྟོབས་
དང་རྡུལ་གྱི་ཡོན་ཏན་གྱིས་སད་པ་དང་རྨི་ལམ་གྱི་ཡུལ་གྱི་རྣམ་པ་འཛིན་པའི་སེམས་དེ་ཡི་རང་
བཞིན་འདི་ལྟ་བུའོ་ཞེས་དམིགས་སུ་ཡོད་པའོ། །མུན་པའི་ཡོན་ཏན་གྱིས་ཤིན་ཏུ་གཉིད་ལོག་
གི་སྐབས་སུ་ཡུལ་གང་ཡང་མི་འཛིན་པས་སེམས་ཀྱི་རང་བཞིན་དུ་མངོན་པ་མེད་པའོ། །དེ་
བཞིན་བརྒྱལ་བ་སོགས་ཀྱང་ངོ་། །དེ་ལྟར་སེམས་གཉིས་པོ་དེ་དག་གི་ཡང་རྟེན་ནི་འཁོར་
འདས་ཀུན་གྱི་རྟེན་ཆོས་ཐམས་ཅད་ཀྱི་གཙོ་བོ་སྟེ། དངོས་དངོས་མེད་ཀྱི་མཐའ་ལས་འདས་པ་
35

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཆོས་ཉིད་འོད་གསལ་བའི་སེམས་སམ་ལྷན་ཅིག་སྐྱེས་པའི་ཡེ་ཤེས་ཡིན་ཏེ། གཉིད་འཐུག་
དང་བརྒྱལ་བ་ལ་སོགས་པའི་སྐབས་སུའང་རྣམ་ཤེས་གཞན་གྱི་འཇུག་པ་ཐམས་ཅད་ཀྱི་
རླབས་ཞི་བ་ཀུན་གཞི་རྒྱ་མཚོ་ལྟ་བུ་མ་འགགས་པར་ཡོད་པས་སེམས་གཏན་དུ་མེད་པར་གྱུར་
པ་མ་ཡིན་གྱི་སེམས་གཏན་མེད་ན་སླར་སེམས་ཀྱི་རྒྱུན་གང་ལས་འབྱུང་བའི་རྟེན་མེད་པར་
འགྱུར་རོ། །ཀུན་གཞི་འོད་གསལ་ལ་ཐིམ་པའི་སྐབས་སུ་ཆོས་ཉིད་འོད་གསལ་བའི་དབྱིངས་
སུ་མཉམ་པར་གནས་ཚེ་ནམ་མཁའ་ལ་སེར་བུ་སོགས་ཀྱི་རྐྱེན་མེད་པ་བལྟར་སེམས་ཀྱི་གཡོ་
བ་འདུ་བྱེད་པའི་བཞོན་པར་གྱུར་པའི་སྲོག་གི་རླུང་རེ་ཤིག་མངོན་དུ་ལྡང་བ་མེད་ཀྱང༌། འཕོ་
བའི་བག་ཆགས་ཀྱི་སྒྲིབ་པ་དང་བཅས་པའི་ཕྱིར་སེམས་ཅན་རྣམས་ལ་འོད་གསལ་བ་ཉིད་
མངོན་དུ་མི་འགྱུར་ཏེ། ཐ་མལ་ལུང་མ་བསྟན་དུ་འགྱུར་རོ། །དེར་མ་ཟད་གནས་སྐབས་བཞི་
པོ་གང་གི་སྐབས་སུའང་ཆོས་ཉིད་འོད་གསལ་བའི་དབྱིངས་བྲི་གང་འཕོ་འགྱུར་མེད་པར་ཆོས་
ཀུན་ལ་གནས་ཀྱང་ལམ་ལ་གོམས་པའི་སྟོབས་མེད་པ་རྣམས་ཀྱིས་རྟོགས་པར་མི་ནུས་སོ། །
འཕོ་བའི་བག་ཆགས་དང་བྲལ་བ་ན་སྲིད་པ༵་གསུམ་གྱིས་བཏུད་ཅིང་རྣམ་པར་རྟོག་པས་
གཞོམ་དུ་མེད་པ་བརྟན་གཡོ་ཀུན་ཏུ་ཆོས་ཉིད་ཀྱི་ཚུལ་དུ་ཁྱབ་པར་འགྲོ་བ་ལྷན་སྐྱེས་ཀྱི་ཡེ་
ཤེས་གང་ཡིན་པ་འཁོར་འདས་ཀུན་གྱི་གཞིའམ་རྟེན་དུ་གྱུར་པའི་ཆོས་ཉིད་དེ་མངོན་དུ་བྱེད་
དོ༑ ༑དེའི་ཕྱིར་སྣང་སྲིད་ཀྱི་ཆོས་ཐམས་ཅད་ནི་ཆོས་ཀྱི་དབྱིངས་རང་བཞིན་གྱིས་འོད་གསལ་
བའི་ངང་ལས་གཞན་དུ་འདའ་བ་མེད་པར་དེའི་ངང་དུ་སྐྱེ་འགག་གནས་པ་བྱེད་ཀྱང༌། འོད་
གསལ་བའི་སེམས་སམ་བདེ་ཆེན་ལྷན་སྐྱེས་རང་བྱུང་གི་ཡེ་ཤེས་ནི་གདོད་ནས་མ་སྐྱེས་པའི་
ཕྱིར་ནམ་ཡང་མི་འགག་སྟེ། དངོས་དངོས་མེད་ཀྱི་མཚན་མ་ཀུན་ལས་འདས་པ་སེམས་དང་
ཆོས་ཀུན་གྱི་ཆོས་ཉིད་དོན་དམ་པའོ། །དོན་འདི་ངེས་དོན་གྱི་མདོ་རྣམས་དང་སྔགས་རྒྱུད་ཐུན་
མོང་བ་རྣམས་ལས་ཀྱང་ཅི་རིགས་པར་བསྟན་ནོ། །རང་གི་ངོ་བོ་ལ་འཕོ་བའི་སྒྲིབ་པས་ཡེ་
36

དུས་འཁོར་ནང་ལེ་འགྲེལ།
ནས་མ་གོས་པའི་རང་བཞིན་རྣམ་དག་དེ་ཁོ་ན་ཉིད་ཀྱི་དབྱིངས་དེའི་རང་བཞིན་ཇི་ལྟ་བ་
བཞིན་མ་རྟོགས་པའི་སེམས་ཅན་རྣམས་ལ་དབྱིངས་དེ་ལས་སླར་སྲོག་གི་རླུང་གི་འདུ་བྱེད་ཀྱི་
གཡོ་བ་ལས་གཟུང་བ་དང་འཛིན་པའི་སེམས་རྣམ་པར་རྟོག་པས་ང་བདག་ཏུ་འཛིན་ཅིང་
འཁོར་བ་པ་རྣམས་ཀྱི་བདེ་བ་དང་སྡུག་བསྔལ་གྱི་གནས་སྐབས་འཛིན་ལ། སེམས་ཉིད་འོད་
གསལ་བའི་དབྱིངས་དེའི་རང་བཞིན་ཇི་ལྟ་བ་བཞིན་དུ་རྟོགས་པ་ན་རླུང་སེམས་་གཡོ་བའི་
དབང་གིས་ང་བདག་ཏུ་འཛིན་པ་ཕྱིན་ཅི་ལོག་གི་རྣམ་པར་རྟོག་པ་མཐའ་དག་སྤངས་པས་བདེ་
བ་དང་སྡུག་བསྔལ་བ་ཐམས་ཅད་དང་བྲལ་བ་ནམ་མཁའ་ལྟ་བུ་མཉམ་པ་ཉིད་ཀྱི་དབྱིངས་ལ་
གནས་པ་ནི། མཚན་ཡང་དག་བརྗོད་པ་ལས། བདེ་སྡུག་སེལ་བ་མཐར་གྱུར་བ། །ཞེས་པ་
ནས། རྣམ་པར་རྟོག་མེད་ལྷུན་གྱིས་གྲུབ། །ཅེས་པའི་བར་གྱིས་བསྟན་ཏོ། །ད་ནི་གནས་པ་
བདུན་པའི་དུམ་བུ་ཡུལ་དབང་རྣམ་ཤེས་ཀྱི་དྲུག་ཚན་གསུམ་དངོས་སུ་བསྟན་པས། ཡུལ་དྲུག་
ཡོངས་སུ་སྤྱད་པ་ལས་བྱུང་བའི་ཚོར་བ་དྲུག་ཀྱང་ཤུགས་ལ་འཕངས་པའི་ཚུལ་གྱིས་གསུངས་
པ་ལས། དང་པོ། དྲི་ལ་སོགས་པ་ཕྱིའི་ཁམས་དྲུག་གམ་ཡུལ་དྲུག་གི་བསྐྱེད་བྱ་སྐྱེད་བྱེད་ཀྱི་
འབྲེལ་བ་བསྟན་པ་ནི། དྲི་ནི་འཛིན་མ་ས་དག་ལས་འབྱུང་སྟེ། ས་ཁམས་ནི་དྲིའི་རྒྱུའི་གཙོ་བོ་
ཡིན་གྱིས་ས་ཁམས་འབའ་ཤིག་ལས་མ་ཡིན་ནོ། །རྒྱུ་ཕལ་པའི་དབང་དུ་བྱས་ན་སས་རོ་ལ་
སོགས་པ་གཞན་ཡང་སྐྱེད་པའི་རྒྱུ་བྱེད་དེ་འབྱུང་བ་གཞན་ཀུན་གྱིས་ཀྱང་དྲིའི་རྒྱུ་བྱེད་དོ། །དེ་
བཞིན་འོག་མ་ཀུན་ལ་ཤེས་པར་བྱའོ། །རོ་དྲུག་པོ་ཡང་རྩེ་མོ་ཅན་མེ་ལས་སོ། །གཟུགས་ཀྱི་
ཁམས་ནི་ཆུ་ལས་སོ། །རླུང་ལས་རེག་པར་བྱ་བར་འགྱུར་ཏེ། ཞི་བ་ཡེ་ཤེས་ཀྱི་ཁམས་ལས་
ཀྱང་སྒྲ་དང་གཞོམ་མེད་ཀྱི་སྒྲ་འབྱུང་ལ། ཆོས་ཀྱི་ཁམས་བྱང་ཆུབ་ཀྱི་སེམས་ཀྱི་ཁམས་ནི་
ནམ་མཁའ་དག་ལས་སོ། །དེ་ཡང་དྲི་ནི་སྲ་ཞིང་འཐས་པའི་ཁམས་ཤས་ཆེ་བ་ལས་འབྱུང་གི་
ཆུ་སོགས་རྐྱང་པ་དངོས་པོ་གཞན་གྱིས་དྲིས་མ་བགོས་པ་ལ་མིན་ནོ། །རོ་ནི་གཙོ་ཆེར་མེ་ལས་
37

༼ཞ༽མི་ཕམ་བཀའ་འབུམ། རྒྱུད་སྟེ་སྤྱི་འགྲེལ་གྱི་སྐོར།
འབྱུང་སྟེ་རོ་ཡོངས་སུ་མེས་སྨིན་པར་བྱེད་ཀྱི་མ་སྨིན་པར་རོ་མི་བྲོའོ། །མུ་སྟེགས་པས་རོ་ཆུ་
གཟུགས་མེའི་ཡོན་ཏན་དུ་བཤད་པ་ངོ་བོའི་དབང་དུ་བྱས་པ་ཡིན་གྱི་རྒྱུའི་དབང་དུ་བྱས་པ་མ་
ཡིན་ལ་འདིར་རྒྱུའི་དབང་དུ་བྱས་པའོ། །མྱུ་གུ་སོགས་མདོག་དབྱིབས་སྣ་ཚོགས་སུ་བྱེད་པ་
གཙོ་བོར་ཆུས་བྱེད་པའོ། །རླུང་གི་ཁམས་ལས་རེག་བྱ་འབྱུང་སྟེ་རླུང་ཉིད་ཀྱང་རེག་བྱའི་ཡོན་
ཏན་དང་ལྡན་པའོ། །ཞི་བ་ཡེ་ཤེས་ཀྱི་ཁམས་ལས་སྒྲ་འབྱུང་བ་ནི་སྟོང་པའི་རིགས་རྣ་བའི་
དབང་པོའི་ཡུལ་ཡིན་པས་དེ་ལའང་ཡེ་ཤེས་ནི་དེའི་རྐྱེན་དུ་གྱུར་པའོ། །ཆོས་ཀྱི་ཁམས་ནི་
སྐབས་འདིར་བྱང་ཆུབ་སེམས་ཀྱི་ཁམས་ལ་གསུངས་པས་འབྱུང་བ་ལྔའི་བདག་ཉིད་ཀྱི་རོའི་
ཁམས་གསལ་བར་བྱེད་པའི་རོའམ་ནམ་མཁའི་ཁམས་དག་ལས་གཙོ་ཆེར་བྱང་སེམས་གཡོ་
བའི་བདེ་བ་འབྱུང་ངོ༌། །སྔ་འགྲེལ་རྣམས་སུ་བདེ་བ་ནམ་མཁའི་ཁམས་སུ་བཞག་པ་ནི་བསམ་
པའི་དབང་གིས་སོ་ཞེས་བཤད། ད་ནི་དབང་ཡུལ་རྣམས་ཀྱི་གཟུང་བ་དང༌། འཛིན་པའི་
འབྲེལ་པ་བསྟན་ཏེ། དེ་ཡང་རྒྱུད་འདིར་ལྷའི་སྐབས་སུ་གཞན་རིགས་ལ་འཁྱུད་པས་དམ་པའི་
བདེ་བ་འབྱུང་བའི་ཚུལ་གསུངས་ཏེ། དཔེར་ན་བུ་བསྐྱེད་པ་ལ་ཕོ་དང་མོ་ཡི་རིགས་གཉིས་སོ་
སོའམ་གཞན་དུ་གྱུར་པ་ལ་འཁྱུད་དགོས་ཀྱི་རང་གིས་རང་ལ་བྱ་བ་འགལ་བ་བཞིན་དུ།
འདིར་ཡང་རང་གི་རིགས་མ་ཡིན་པའི་ཡུལ་ལ་དབང་པོས་འཛིན་ཚུལ་ནི། སྟོང་པ༵་ཡི་རིགས་
ལས་བྱུང་བ་རྣ་བས་ཡེ་ཤེས་ཀྱི་རིགས་སྒྲ་ནི་འཛིན་པར་བྱེད་དེ། ངེས་པར་རྒྱལ་བ་བསྐྱེད་
མཛད་ཡེ་ཤེས་ཀྱི་ཁམས་ཡིད་ཀྱི་དབང་པོས་ནམ་མཁའི་ཁམས་ལས་བྱུང་བ་ཆོས་ཀྱི་ཁམས་
དང་། རླུང་དག་ལས་བྱུང་བ་སྣའི་དབང་པོས་ནི་ས་བྱུང་དྲི་དང་ནི། མེ་ཁམས་ལས་བྱུང་མིག་
དབང་ཡང་ཆུ་ལས་བྱུང་བ་གཟུགས་འཛིན་ཏེ། ཆུ་ཁམས་ལས་བྱུང་ལྕེ་དབང་དག་ཀྱང་ནི་མེ་
ཁམས་ལས་སྐྱེས་རོ་ལའོ། །དེ་བཞིན་འཛིན་མ་ལས་བྱུང་ལུས་དབང་དག་ནི། རླུང་བྱུང་རེག་
བྱ་འཛིན་པའོ། །དག་ཅེས་གཉིས་ཚིག་སྦྱར་བ་ནི་བསྐྱེད་བྱ་དབང་པོ་དང་སྐྱེད་བྱེད་འབྱུང་བ་
38

དུས་འཁོར་ནང་ལེ་འགྲེལ།
དག་དབྱེར་མེད་པའམ་ཁམས་གཅིག་ཡིན་པའི་དབང་གིས་སོ། །དེ་དག་གིས་གནས་པ་བདུན་
པའི་དབང་པོ་དྲུག་དང་ཡུལ་དྲུག་བསྟན་པའོ། །ཡང་གནས་པ་བདུན་པའི་དུམ་བུ་གཟུགས་
དྲུག་གམ་རང་བཞིན་དྲུག་བསྟན་པ་ནི། ཕུང་པོ་དྲུག་འབྱུང་བ་གང་དང་གང་གི་རང་བཞིན་དུ་
གྲུབ་པ་ནི། གཟུགས་ཀྱི་ཕུང་པོ་ནི་གཙོ་བོར་འཛིན་མ་ས་ལ་གྲུབ་སྟེ། ཐོག་རེག་ཅན་གཟུགས་
སུ་རུང་བར་ཡོད་པས་སོ། །ས་འབའ་ཞིག་གཙོ་བོའི་དབང་དུ་བྱས་ཀྱི་འདུ་ཤེས་སོགས་གཞན་
ཕལ་བའི་རྒྱུ་ལས་ཀྱང་གྲུབ་པ་བཞིན་དུ་གཞན་རྣམས་ལའང་ཤེས་པར་བྱའོ། །འདིར་ཡང་
འཇིག་རྟེན་ཀུན་རྫོབ་ཀྱི་དབང་གིས་ཕུང་པོ་རྣམས་ཁམས་སོ་སོ་ལས་ཚོགས་པ་གཅིག་ཏུ་གྲུབ་
པར་བསྟན་གྱི་དོན་དམ་པར་དེ་ལྟར་གྲུབ་པ་དམིགས་སུ་མེད་དོ། །སྲིད་པ་གསུམ་གྱི་གནས་
66སུ་ཞེས་པས་མྱ་ངན་ལས་འདས་པའི་ཆོས་བསལ་བ་ཡིན་ལ། ཆུ་ལ་ཡང་ནི་འདུ་ཤེས་གྲུབ།
མེ་ལ་ངེས་པ་ཉིད་དུ་ཚོར་བར་འགྱུར་ཏེ། རླུང་ལ་ཡང་ནི་ཕུང་པོ་འདུ་བྱེད་གྲུབ་པ་ཁོ་ནའོ། །
G
རྣམ་ཤེས་དང་ལྷན་སྐྱེས་ཀྱི་ཡེ་ཤེས་བསྲེས་པ་ནི་ནམ་མཁའ་དང་བཅས་པའི་རྡོ་རྗེ་གཉིས་སུ་
མེད་པའི་ཡེ་ཤེས་ཀྱི་ཁམས་དྭག་ལ་གྲུབ་པ་ཉིད་དེ། དེ་ལྟར་ཁམས་དྲུག་དང་ལྡན་པའི་གང་
ཟག་སྐྱེས་བུ་ཆེན་པོའི་ལུས་འདི་ལ་ཁམས་དྲུག་དང༌། ཕུང་པོ་དྲུག་ལ་སོགས་པ་ཐམས་ཅད་
ཕན་ཚུན་རྟེན་ནས་འབྱུང་བའམ་གྲུབ་པར་འགྱུར་བ་དག་ཀྱང་།རྡུལ་དང་བྱང་ཆུབ་སེམས་ཁུ་
བ་དང་སོགས་སྒྲས་ཀུན་གཞིའི་རྣམ་ཤེས་དང་བདེ་བའི་སྐད་ཅིག་མའི་ཡེ་ཤེས་རོ་གཅིག་
འདྲེས་པ་རྣམས་གཅིག་ཏུ་སྦྱོར་བས་མིང་གཟུགས་ཀྱི་ཕུང་པོ་འགྲུབ་པར་བྱས་པས་སོ།
སྐབས་འདིར་འབྱུང་བ་ལྔ་གསུངས་པ་ནི། སེམས་དང་ཐ་དད་པའི་བེམ་པོའི་ངོ་བོར་མེད་པ་
སེམས་གཡོ་བྱེད་ཀྱི་ཆ་ལ་བཏགས་པ་ཤིན་ཏུ་ཕྲ་བ་གཉུག་མའི་རླུང་འོད་ཟེར་ལྔ་པའམ་འབྱུང་
ལྔའི་དྭངས་མ་ལྔ་ཡི་ཡོན་ཏན་དང་ལྡན་པ་གསང་བའི་འབྱུང་ལྔ་དེ་ལས་རགས་ལུས་ཀྱི་འབྱུང་
བ་ཕྲ་རགས་ནང་གི་འབྱུང་བ་དང༌། དེའི་དབང་གིས་ཕྱི་རོལ་གྱི་འབྱུང་བ་རྣམས་ཀྱང་སྣང་བ་
39

向མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཡིན་པས། ཕུང་པོ་དང་འབྱུང་བ་རྣམས་གཅིག་ཏུ་གྲུབ་ཚུལ་ཀྱང་། རགས་པའི་གཟུགས་ཕུང་
གཞི་འཛིན་ཅིང་ཐོག་རེག་ཅན་ས་ཡི་བྱེད་པ་གཙོ་ཆེ་བས་ས་དང༌། ཚོར་བ་མེ་ལྟར་མྱོང་བ་
གསལ་བར་སྨིན་པ་དང༌། འདུ་ཤེས་ཆུ་ལྟར་ཡུལ་གྱི་མཚན་མ་སྡུད་པ་དང༌། འདུ་བྱེད་རླུང་
ལྟར་གཡོ་ཞིང་ལས་བྱེད་པ་དང༌། རྣམ་ཤེས་མཁའ་ལྟར་དྭངས་ལ་ཡངས་པ་གཟུགས་ཅན་གྱི་
ཆོས་དང་བྲལ་བ་དང༌། ཡེ་ཤེས་རྡོ་རྗེ་ལྟར་མི་འགྱུར་མི་ཕྱེད་པ་ཉིད་ཀྱིས་སོ། །དེ་ཡང་ཟབ་
མོའི་རྒྱུད་སྡེ་རྣམས་ལས། གང་ལ་གནད་དུ་བསྣུན་པའི་གཞི། གཉུག་མའི་རྡོ་རྗེ་གསུམ་གྱིས་
བསྒྲུབ་གཞི་ཁུ་རྡུལ་རླུང་གསུམ་གྱི་ཕྲ་བ་མཐར་ཐུག་པ་དང་། འབྱུང་བའི་དྭངས་མ་ལྔ་འདུས་
ཀྱི་ཐིག་ལེ་དང༌། རླུང་འོད་ཟེར་ལྔ་པ་དང་ལྡན་པའི་མི་ཤིགས་པའི་ཐིག་ལེ་ཁ་དོག་དག་
དབྱིབས་ཀྱི་རྣམ་པར་བསྟན་པ་དང༌། སྐུ་དང་ས་བོན་སོགས་ཀྱི་ཚུལ་དུ་རྡོ་རྗེའི་ལུས་ལ་གནས་
པར་གསུངས་པ་འདི་དག་རླུང་སེམས་ཤིན་ཏུ་ཕྲ་བ་ཡིན་ཀྱང༌། དེའི་མཐའ་ཡེ་ཤེས་ཀྱི་རླུང་
དང་ཐ་དད་མེད་པ་འོད་གསལ་བའི་ཡེ་ཤེས་རྣམ་པ་ཐམས་ཅད་པར་འཆར་བའི་རང་བཞིན་
ཅན་རྡུལ་ཕྲ་རབ་དང༌། སྐད་ཅིག་མའི་ཆ་བསགས་པའི་དངོས་པོ་ལས་ཤིན་ཏུ་འདས་པ་རྣམ་
ཀུན་མཆོག་ལྡན་ཆོས་ཀྱི་དབྱིངས་ཀྱི་དོན་རྟག་ཏུ་མཉམ་པ་ཉིད་དུ་གནས་པ་ལ་གོ་བ་ལེགས་
པར་མ་ཆགས་ཀྱི་བར་དུ་སྐད་ཅིག་མའི་ཆ་ཅན་གྱི་སེམས་ཕྲ་བ་ཞིག་དང་རྡུལ་ཕྲ་རབ་ཀྱི་ཆ་
ཅན་རླུང་ཕྲ་བ་ཞིག་ལྷན་ཅིག་ཚོགས་པ་གང་ཞིག་འགྱུར་བ་དང༌། མི་རྟག་པ་ཅན་ལ་གོ་བ་ལེན་
པ་ལས་འབྱུང་ཐབས་མེད་ལ། དེའི་དབང་གིས་རྒྱུད་དོན་ཟབ་མོ་རྣམས་སྒྲ་ཇི་བཞིན་དུ་ཁས་
བླངས་ན་རྒྱང་ཕན་པས་ས་སོགས་ལས་སེམས་གསར་དུ་སྐྱེ་བ་དང༌། རྟག་སྨྲ་བ་དག་གིས་
བདག་མཐེ་བོང་ཙམ་དང་ཡུངས་འབྲུ་ཙམ་ལ་སོགས་པའི་ཁྱད་པར་ཁས་བླང་བ་སོགས་དང་
འདྲ་བར་འགྱུར་སྙམ་དུ། མན་ངག་དང་བྲལ་བས་རྒྱུད་ཀྱི་ཟབ་གནད་སྟོར་བའི་འཆད་ཚུལ་སྣ་
ཚོགས་པ་འབྱུང་སྲིད་མོད། གདོད་ནས་མ་སྐྱེས་པའི་ཆོས་ཉིད་འོད་གསལ་བའི་ཡེ་ཤེས་ལ་
40

དུས་འཁོར་ནང་ལེ་འགྲེལ།
གཟུགས་སུ་གྲུབ་པ་མེད་ཀྱང་། དེའི་རང་མདངས་རྣམ་པ་ཐམས་ཅད་བར་འཆར་བ་མི་འགལ་
བ་ནི། ཇི་ལྟར་སེམས་ལས་ཐ་དད་དུ་གྱུར་པ་དང་རྡུལ་ཕྲ་རབ་ཀྱི་ངོ་བོ་མེད་པ་སྟོང་པའི་
གཟུགས་བརྙན་རྣམ་པ་ཐམས་ཅད་པར་འཆར་བ་འདི་བཞིན་དུ། གང་གི་ངོ་བོ་ལ་དམིགས་
གཏད་ཀྱི་མཚན་མ་རྡུལ་ཙམ་ཡེ་ནས་མི་གནས་པའི་སྟོང་པ་ཉིད་ཀྱི་རང་བཞིན་དུ་གྱུར་པ་
སེམས་ཀྱི་ཆོས་ཉིད་འོད་གསལ་བ་རང་བྱུང་གི་ཡེ་ཤེས་ཉིད་ལ་ཡེ་ཤེས་ལྔ་ཡི་གདངས་མ་
འགག་པས་བསམ་ཡས་སྒྱུ་འཕྲུལ་དྲ་བའི་འཁོར་ལོར་འཆར་ཀྱང་། གཉིས་ཆོས་ཀྱི་དབྱེ་བས་
དུ་མའི་ངོ་བོ་ཉིད་དུ་གྲུབ་པ་གང་ཡང་མེད་པས་ཆོས་ཐམས་ཅད་མཉམ་པ་ཉིད་ལ་རྟག་ཏུ་
གནས་པ་ནི་གནས་ལུགས་གཉུག་མ་དེ་ཁོ་ན་ཉིད་ཀྱི་དོན་ཏེ། འབྲས་བུ་སྔགས་ཀྱི་ཐེག་པ་
ཐམས་ཅད་ཀྱི་ལམ་གང་ལ་ཞུགས་ཀྱང་མཐར་ཐུག་མཚོན་བྱ་དོན་གྱི་ཡེ་ཤེས་འདི་རྟོགས་པ་ལ་
གནད་མཐུན་ནོ། །དོན་དེ་ལེགས་པར་རྟོགས་ན་མུ་སྟེགས་བྱེད་རྣམས་ཀྱིས་རྟག་པའི་དངོས་
པོར་གྱུར་པའི་བདག་དང་དབང་ཕྱུག་སོགས་ཀྱིས་འཇིག་རྟེན་ཀུན་བྱེད་པ་དང་ཚུལ་འདི་
མཚུངས་པའི་གོ་སྐབས་ག་ལ་ཡོད་དེ། ཆོས་ཉིད་ལ་རྟག་པའི་དངོས་པོ་དང་བྱེད་པའི་དངོས་
པོའི་མཚན་མ་གང་ཡང་མེད་པའི་ཕྱིར་རོ། །དངོས་དངོས་མེད་གཉིས་ཀའི་མཐའ་ལས་འདས་
པ་དེ་ལ་འདུས་མ་བྱས་ཆེན་པོ་དང༌། ནམ་ཡང་མི་འགྱུར་བས་རྟག་པ་ཆེན་པོ་དང་། ཐོབ་བྱ་
དང་ཤེས་བྱའི་མཆོག་དོན་དམ་པ་དང༌། དེ་ལ་དམིགས་ན་ལམ་གྱི་ཡོན་ཏན་བསྐྱེད་པ་སོགས་
སུ་གསུངས་པ་ཀུན་རྫོབ་ཐ་སྙད་ཀྱི་དབང་དུ་བྱས་པ་རྣམས་ནི་ཇི་སྐད་བསྟན་པ་དེས་ལྟར་ཐ་
སྙད་དཔྱོད་བྱེད་ཀྱིས་ཚད་མས་གྲུབ་པ་ཡིན་ནོ། །དེའི་ཕྱིར་གོང་དུ་གཟུགས་སོགས་དང་ས་
སོགས་ཀྱིས་གྲུབ་པ་གསུངས་པའི་སྐབས་སུ། མྱ་ངན་འདས་པའི་ཆོས་ལ་མ་ཡིན་ནོ་ཞེས་
དམིགས་བསལ་བ་ལྟར། སྒྲིབ་བྲལ་དུ་གྱུར་པའི་ཕུང་ཁམས་སྐྱེ་མཆེད་ཐམས་ཅད་ལྷན་ཅིག་
སྐྱེས་པའི་ཡེ་ཤེས་མཐར་ཐུག་གི་ངོ་བོར་རོ་མཉམ་དུ་གྱུར་པའི་ཕྱིར་རོ། །དེ་ལྟ་བུའི་དོན་འདི་
41

༼ཞ༽མི་ཕམ་བཀའ་འབུམ། -རྒྱུད་སྡེ་སྤྱི་འགྲེལ་གྱི་སྐོར།
ཡེ་ཤེས་ལེའུ་སོགས་འོག་གི་སྐབས་རྣམས་སུ་རྒྱ་ཆེར་འབྱུང་བ་རྣམས་དང་གོང་དུ་ཅི་རིགས་
གསུངས་པ་རྣམས་ཀྱི་དོན་ལེགས་པར་གོ་བ་གནད་འདི་ལ་རགས་ལས་སོ། །གོང་དུ་ཆུ་ལ་
འདུ་ཤེས་གྲུབ་པ་གསུང་པའི་སྐབས་སུ། དབྱངས་གསལ་གཉིས་ལས་དབྱངས་དང་ཟླ་ཉི་
གཉིས་ལས་ཟླ་བ་ཁུ་རྡུལ་གཉིས་ལས་ཁུ་བ་རྣམས་ཆུའི་རང་བཞིན་གྱི་ཆུ་ལ་འདུ་ཤེས་གྲུབ་
པར་གསུངས་ཤིང་། ཉི་མ་དང་རྡུལ་དང་ཀཱ་ལིའི་རང་བཞིན་མེ་ལ་ཚོར་བ་ཉིད་དུ་གསུངས་སོ།།
རླུང་ལ་འདུ་བྱེད་ཀྱི་ཕུང་པོ་གྲུབ་པ་ནི་ལུས་ངག་སེམས་གསུམ་གཡོ་བར་བྱེད་པས་འདུ་བྱེད་
བསྐྱེད་པ་དང༌། ནམ་མཁའ་ལས་རྣ་བའི་རྣམ་ཤེས་སོགས་དང༌། རྡོ་རྗེ་ཡེ་ཤེས་ལ་བྱང་ཆུབ་ཀྱི་
སེམས་འཕོ་བའི་མཐར་བདེ་བའི་སྐད་ཅིག་གི་བདག་ཉིད་ཀྱི་ཡེ་ཤེས་གྲུབ་བོ་ཞེས་གསུངས་སོ།།
བླ་མ་སྔ་མ་འགའ་ཞིག་གནས་པ་བདུན་པར་གཟུགས་དྲུག་གསུངས་པ་དེ་སྐབས་འདིར་བསྟན་
ས་ཆུ་མེ་རླུང་ཁུ་བ་དང་ཁྲག་དྲུག་ཡིན་ནོ་ཞེས་གསུངས་སོ། །དེ་ནས་གནས་པ་བདུན་པའི་དུམ་
བུ་འདུ་བྱེད་དྲུག་བསྟན་པ་འདིར། ཡུལ་ཅན་རྣམས་ཐབས་དང༌། དེའི་ཡུལ་རྣམས་ཤེས་རབ་
ཏུ་བྱས་ནས། ཐབས་རང་ཉིད་ཁམས་གང་གི་རང་བཞིན་དུ་གནས་པ་ལུས་ཀྱི་ཆོས་དང༌།
ཐབས་ཀྱི་བསམ་པ་ཤེས་རབ་ལ་འཇུག་པའི་དབང་དུ་བྱས་ནས་ཡུལ་ཅན་དབང་པོ་དེ་ཉིད་ཁོ་
རང་གི་ཡུལ་གང་ཡིན་པ་དེའི་ཁམས་སུ་བྱས་པ་ནི་བསམ་པའི་ཆོས་ཀྱི་དབང་གིས་ཡིན་པས།
ཚུལ་འདིའི་དབང་དུ་བྱས་ནས་གསུངས་པ་ལུས་ཀྱི་ཆོས་ལ་རྣ་བ་སྟོང་པ་ནམ་མཁའི་ཁམས་ཀྱི་
མཚན་ཉིད་འཛིན་པ་ཉིད་ཡིན་ཀྱང་གཟུང་ཡུལ་སྒྲ་འཛིན་པའི་ཕྱིར་སྒྲ་ནི་ཡེ་ཤེས་ཁམས་ཀྱི་
རང་བཞིན་ཡིན་པས། བསམ་པའི་དབང་གིས་རྣ་པ༵་ནི་རྡོ་རྗེའི་ཞེས་ཡེ་ཤེས་ཀྱི་རང་བཞིན་དུ་
འགྱུར་རོ། །ཀྱེ་མི་ཡི་བདག་པོ་དེ་བཞིན་དུ་སེམས་ནི་ལུས་སམ་ཐབས་ཀྱི་དབང་དུ་ཡེ་ཤེས་
ཡིན་ཀྱང་ཡུལ་ལམ་བསམ་པས་ནམ་མཁའ་དྭག་གི་རང་བཞིན་ནོ། །དེ་བཞིན་དུ་རླུང་ཁམས་
་བསམ་པས་ས་ཡི་རང་བཞིན་དག་སྟེ། དེ་བཞིན་ཁོ་ན་ཆུའི་ཁམས་ལྕེ་ནི་བསམ་པས་མེ་
42

དུས་འཁོར་ནང་ལེ་འགྲེལ།
ཡ༷་རང་བཞིན་ཉིད་དུ་འགྱུར། མེ་ཡི་རང་བཞིན་ཐབས་ཀྱི་མིག་ནི་བསམ་པས་ཆུ་ཡི་རང་
བཞིན་དྭག་སྟེ། རྣམ་གཞག་དེ་དག་ཀྱང་སྲིད་པ་གསུམ་གྱི་གནས་སུ་ཡིན་ཏེ་མྱ་ངན་འདས་པ་
ལ་ནི་ཆོས་ཐམས་ཅད་གཟུང་འཛིན་མེད་པར་རོ་མཉམ་པའི་ཕྱིར་ཐ་དད་དུ་དབྱེ་བ་མེད་དོ་
ཞེས་ཀུན་ལའང་སྦྱར་བ་བྱ་སྟེ་བར་གྱི་གསལ་བྱེད་དོ། །ཐབས་ས་ཁམས་ལུས་ཀྱང་བསམ་
པའི་དབང་གིས་རླུང་གི་རང་བཞིན་སྟེ་རེག་བྱ་འཛིན་པའི་ཕྱིར་ན་དེ་ལྟར་ཡིན་ནོ། །དེ་ལྟར་རྣ་
བ༵་ལྭ་སོགས་པ་ཡུལ་ཅན་ཐམས་ཅད་ཡུལ་དྲུག་གི་ཡོན་ཏན་གྱི་དབང་གིས་ཡུལ་གྱི་ཁམས་ཀྱི་
རང་བཞིན་ཅན་དུ་འགྱུར་ཏེ། ཡུལ་ཅན་རྣ་བ་སོགས་དབང་པོ་དྲུག་པོ་འདི་དག་མངལ་དུ་བདེ
བའི་སྐད་ཅིག་གི་ཡེ་ཤེས་དང་ཁུ་རྡུལ་དང་ལྷན་ཅིག་ཞུགས་པའི་རྣམ་ཤེས་རོ་གཅིག་ཏུ་སྦྱོར་
བས་སོ་ཞེས་དེ་ལས་འབྱུང་བར་ཤེས་པར་བྱའོ་ཞེས་སོ། །འདིས་དབང་པོ་དྲུག་གི་སྒོ་ནས་རྣམ་
ཤེས་ཡུལ་དྲུག་ལ་འཇུག་པའི་འདུ་བྱེད་དྲུག་བསྟན་ཏེ། དེ་བཞིན་རེག་པའི་རྐྱེན་གྱི་ཚོར་བ་
དྲུག་དང༌། འདུ་ཤེས་དྲུག་ཀྱང་ཤུགས་ཀྱིས་མཚོན་ནོ། །དེ་ནས་ཁམས་དྲུག་གི་དབང་གིས་
སེར་སྣ་སོགས་སེམས་ཀྱི་རྣམ་པར་འགྱུར་བ་དྲུག་གསུངས་པ། འདིར་ལུས་ལ་སེམས་ཀྱི་སེར་
སྣ་ནི་ཡེ་ཤེས་ཀྱི་ཁམས་ལ་ཞེས་ལྔ་པའི་དོན་ལ་བདུན་པ་མཛད་པ་ཡིན་པས། ཡེ་ཤེས་ཀྱི་
ཁམས་ཀྱི་དབང་ལས་སེམས་ཅན་རྣམས་ཀྱི་སེར་སྣའི་སེམས་འབྱུང་བར་འགྱུར་རོ་ཞེས་ཏེ། དེ་
བཞིན་དུ་ལུས་མཆོག་མིའི་ལུས་དྭག་ལ་ནཱམ་མཁའ་ལ་ནི་ཞེ་སྡང་རྡོ་རྗེའོ། །རླུང་ལ་ཕྲག་དོག་
རྡོ་རྗེ། མེ་ལ་ཆགས་པའི་རྡོ་རྗེ་ཡིན་པར་ཐུབ་པས་རབ་ཏུ་གསལ་བར་མཛད་དོ། །སྔ་མ་དེ་ཇི་
ལྟ་བ་བཞིན་ཉིད་དུ་ནི། ཆུ་ལ་དཔལ་ལྡན་ང་རྒྱལ་རྡོ་རྗེ། ས་ལ་གཏི་མུག་རྡོ་རྗེ་སྟེ། དེ་ཡང་ཡེ་
ཤེས་དང་ས་ལ་སོགས་པའི་ཁམས་དྲུག་གི་རང་བཞིན་གྱི་ཡོན་ཏན་གྱི་དབང་གིས་སོ། །ཞེས་
པ་འདི་ཐམས་ཅད་ལྔ་པའི་དོན་ལ་བདུན་པའི་སྒྲར་བྱས་པ་ཤེས་ནས་ཁམས་དྲུག་གི་དབང་
གིས་དེ་ལྟར་འབྱུང་བ་ཤེས་པར་བྱའོ། །སྐབས་འདིའི་དོན་འཆད་པའི་བོད་འགྲེལ་སྔ་མ་རྣམས་
43

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སུ༑ ཡེ་ཤེས་བདེ་བ་ཡིན་པས་དེ་ལ་སེར་སྣ་འབྱུང་བ་དང༌། ཞེ་སྡང་འཁྲུག་པས་བརྡེག་བཙོག་
སོགས་ཀྱི་གནས་ནམ་མཁས་གོ་འབྱེད་པ་དང་། རླུང་གཡོ་བ་ལྟར་གཞན་གྱི་ཕུན་ཚོགས་ལ་མི་
བཟོད་པའི་ཡིད་གཡོ་བ་ཕྲག་དོག་དང་གཏུམ་མོའི་མེས་ཁམས་ཞུ་བ་ལས་འདོད་ཆགས་འབྱུང་
བ་དང་། དངོས་པོ་རྣམས་མཐོ་ཞིང་རྒྱས་པ་ཆུས་བྱེད་ལ་མཐོ་ཞིང་རྒྱས་པ་ལས་ང་རྒྱལ་འབྱུང་
བ་དང༌། དད་འདུན་སོགས་མེད་པའི་སྲ་བ་ས་ལྟ་བུ་གཏི་མུག་ཡིན་པས་སོ་ཞེས་དང༌། ཡང་
ནམ་མཁའ་ལས་ཞེ་སྡང་འབྱུང་བ་སྒྲ་ནམ་མཁའི་ཁམས་ཡིན་ལ་སྒྲ་མི་སྙན་པ་ལས་ཞེ་སྡང་
འབྱུང་བ་དང༌། རླུང་ལས་ཕྲག་དོག་འབྱུང་བ་རླུང་གིས་ཁུ་བ་མངལ་དུ་འཕང་བས་བར་དོའི་
སེམས་ཅན་ཕ་མ་ལ་ཕྲག་དོག་སྐྱེས་ཏེ་མངལ་དུ་སྦྱོར་བ་ལྟ་བུ་ཞེས་འཆད་པ་རྣམས་ནི་ཕྱོགས་
ཉི་ཙེ་བའི་བཤད་པ་འབྲེལ་མེད་བབ་ཅོལ་ཙམ་ལས་བརྟག་མི་བཟོད་པ་ཤ་སྟག་གོ། །ཡང་
འགའ་ཞིག་འདོད་པ་སྔ་མ་དེ་དག་ལེགས་པར་བཀག་ནས། སེར་སྣའི་སེམས་བྱེ་བྲག་པ་
འགའ་ཞིག་ཡེ་ཤེས་ཀྱི་ཁམས་ཀྱི་རྣམ་པར་འགྱུར་བ་ཡིན་པ་སོགས་གཞན་ལྔ་ལའང་དེ་ལྟར་
སྦྱོར་དགོས་ཀྱི། སེར་སྣ་སོགས་ཀྱི་སེམས་ཁམས་དེ་དང་དེ་ལས་སྐྱེ་བའི་ངེས་པ་བསྟན་པ་མིན་
པར་གསུངས་པ་ལེགས་ཀྱང༌། དེ་ཙམ་གྱིས་ཁམས་སོ་སོ་ལས་སེམས་དྲུག་སོ་སོར་སྐྱེ་བར་
བཤད་པའི་དོན་ཅི་ཡིན་མ་བསྟན་ལ། ཁམས་དྲུག་ལས་ཉོན་མོངས་དྲུག་ཅི་རིགས་སུ་སྐྱེ་བ་
ཡོད་པས་གཞུང་རྩ་བའི་དོན་ལ་ཅི་ཡང་མི་ཕན་ནོ། །སྐབས་འདིར་ཞེ་སྡང་རྡོ་རྗེ་ཞེས་སོགས་
ཉོན་མོངས་པའི་སེམས་ལ་རྡོ་རྗེའི་མིང་གིས་བཤད་པའི་དོན་འདི་ཡིན་སུས་ཀྱང་བཤད་པ་མ་
མཐོང་ངོ༌། །དེས་ན་བདག་འདི་ལྟར་སེམས་ཏེ། སེར་སྣ་ནི་ཡེ་ཤེས་ཁམས་ལ་ཞེས་གསུངས་
པས་རྡོ་རྗེའི་སྒྲ་མ་སྦྱར་ཀྱང་ཆོག་ལ་གཞན་ལྔ་ཀ་ལ་སྦྱར་བ་འདིའི་དོན་ནི། བདེ་བའི་ཡེ་ཤེས་
དམ་པ་གང་དེ་ནམ་ཡང་གཏོང་བར་མི་འདོད་པའི་ཕྱིར་ན་ཡེ་ཤེས་ལས་སེར་སྣའི་སེམས་སུ་
འགྱུར་ཏེ་ཐ་མལ་གྱི་དངོས་པོ་ལ་ཆགས་པའི་སེར་སྣ་ནི་མ་ཡིན་ནོ། །དེ་བཞིན་དུ་ཀུན་རྟོག་གི་
44

དུས་འཁོར་ནང་ལེ་འགྲེལ།
བཞོན་པའི་རླུང་དབུ་མའི་དབྱིངས་སུ་དེངས་པ་ལས་རྐྱེན་བྲལ་ནམ་མཁའ་ལྟ་བུ་འོད་གསལ་
མཉམ་པ་ཉིད་ལ་གནས་པ་ལས་ནི་གཉིས་ཆོས་ཀྱི་མཚན་མ་དང་རྣམ་རྟོག་ཐམས་ཅད་
འཇོམས་པའི་ཞེ་སྡང་རྡོ་རྗེ་འབྱུང་སྟེ། །རྒྱུད་གཞན་ལས། མཉམ་ཉིད་ངང་གིས་ཁྲོ་ལ་ཕྱག་
འཚལ་བསྟོད། །ཞེས་གསུངས་པ་བཞིན་ནོ། །གཡས་གཡོན་གྱི་དཀྱིལ་འཁོར་བཅུའི་རླུང་དབུ་
མར་ཐིམ་པ་ལས་རོ་རྐྱང་གིས་རྒྱུ་བ་ལ་ཕྲག་དོག་པ་ལྟར་རྒྱུར་མི་སྟེར་ཞིང་འགག་པར་བྱེད་པ་
ལས་ལྟ་བ་ངན་པའི་ཕྱོགས་འཇིགས་པའི་ཕྲག་དོག་རྡོ་རྗེའོ། །གཏུམ་མོའི་མེ་སྟོབས་སུ་གྱུར་
པས། ཁམས་གཡོ་ཞིང་འཇུ་བ་ལས་འདོད་ཆགས་རྡོ་རྗེའོ། །བྱང་ཆུབ་སེམས་ཀྱི་ཆུས་རྩ་
གནས་ཀུན་དུ་ཁྱབ་པ་ལས་བདེ་བའི་རླན་གྱིས་བརླན་པའི་སེམས་ནི་ཆགས་བྲལ་དམན་པའི་
ལམ་གྱི་ངེས་པ་མི་འཇུག་པ་མཐོ་བའི་རྣམ་པས་དཔལ་ལྡན་ང་རྒྱལ་རྡོ་རྗེ་འབྱུང་ངོ༌། །གཙུག་
ཏོར་དང་རྡོ་རྗེ་ནོར་བུའི་རྩེ་མོ་སོགས་སུ་རླུང་ཁམས་འཕོ་མེད་དུ་བཅིངས་ནས་བརྟན་པ་ས་
ཁམས་ལས་ཐ་མལ་པའི་རྣམ་པར་རྟོག་པ་མཐའ་དག་འགག་ནས་མི་རྟོག་ཡེ་ཤེས་གཏི་མུག་རྡོ་
རྗེ་འབྱུང་ངོ༌། །སུ་ལ་འགྱུར་ན་ཁམས་དྲུག་ལྡན་གྱི་རྟེན་མཆོག་མི་ཡི་ལུས་ལའོ། །གང་ལས་
འགྱུར་ན་ཁམས་དྲུག་གི་དྭངས་མ་ཡེ་ཤེས་ཀྱི་ཆར་གནས་གྱུར་པ་ལས་ཏེ། ཡེ་ཤེས་ཀྱི་ནམ་
མཁའ་དང་ས་ལ་གོ་སྐབས་ཡངས་བ་རླུང་ཐོགས་པ་མེད་པས་དངོས་འཛིན་བཤིག་པ། མེ་
གསལ་ཞིང་སྨིན་པས་བདེ་བའི་རོ་དང་ཡང་དག་པའི་དོན་ལ་ཆགས་པ། ཆུས་ཡོན་ཏན་ཐམས་
ཅད་སྡུད་ཅིང་གདུང་བ་མེད་པར་བྱེད་པ། སས་བརྟན་ཅིང་ཕྱོགས་ལྷུང་མེད་པར་མཉམ་པ་
ལས་སོ། །ཐབས་གང་གིས་འགྱུར་ན་རྡོ་རྗེའི་རྣལ་འབྱོར་གྱི་ལམ་གྱིས་སོ་ཞེས། །འདི་དག་རྡོ་
རྗེའི་མིང་གིས་བསྟན་པས་ཉོན་མོངས་པ་རང་མཚན་པ་མ་ཡིན་ཏེ་ཡེ་ཤེས་དྲུག་གི་རང་བཞིན་
ཅན་ནོ། །དེ་ལྟ་ནའང་སྒྲིབ་བཅས་ཀྱི་སྐབས་སུ་ཁམས་དེ་དག་གི་རྐྱེན་ལས་ཐ་མལ་
མོངས་པ་དྲུག་ཀྱང་ཅི་རིགས་སུ་སྐྱེ་བ་ཤུགས་ཀྱིས་བསྟན་ཅིང༌། ཉོན་མོངས་དེ་དག་ཀྱང་
45

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཐབས་ཀྱིས་ལམ་དུ་བྱས་ན་ཡེ་ཤེས་སུ་འཆར་བས་ན། སེམས་ཀྱི་རྣམ་འགྱུར་ཉོན་མོངས་དྲུག་
གིས་མཚོན་ནས་བརྒྱད་ཁྲི་བཞི་སྟོང་གི་རྟོག་པ་ཐམས་ཅད་ཁམས་དྲུག་གི་འགྱུར་བ་ལས་
འབྱུང་བར་བསྟན་པ་ཡིན་ནོ་ཞེས་བཤད་ན་གོ་རྒྱུ་ཆེན་པོ་ཡོད་པར་འདུག་སྙམ་སྟེ། འབྲས་བུའི་
དུས་ན་ཁམས་དྲུག་རྣམ་པར་དག་པའི་མི་བསྐྱོད་པ་ལ་སོགས་པ་དྲུག་ཚན་གྱི་དཀྱིལ་འཁོར་
རྣམས་ཀྱང་འདི་བཞིན་དུ་ཡིན་ནོ། །སྐབས་འདིར་མཁས་པ་དག་གིས་རྒྱུད་ལས། མགྲིན་སྐན་
མཆུ་སོ་སྣ་དང་སྤྱི་བོ་དྲུག་ལ་འདུ་ཤེས་དྲུག་ཏུ་བཤད་པ་དང༌། ཡུལ་ལ་མཚན་མར་འཛིན་པའི་
སེམས་བྱུང་ལ་འདུ་ཤེས་དྲུག་ཏུ་བཤད་པ་གཉིས་ལས། ཕྱི་མ་དེ་སེམས་ཀྱི་རྣམ་པར་འགྱུར་བ་
དྲུག་བཤད་པའི་སྐབས་འདིས་དོན་གྱིས་འཕང་བར་བཞེད་དོ། །དེ་ནས་གནས་པ་བདུན་པའི་
དུམ་བུ་ལས་ཀྱི་དབང་པོ་དྲུག་ཁམས་ཀྱི་དབང་གིས་འབྱུང་བ་གསུངས་པ། སྨྲ་བརྗོད་ལ་དབང་
བྱེད་པ་ངག་གི་དབང་པོ་དང༌། དེ་བཞིན་དུ་ལེན་ཅིང་འཛིན་པ་ལག་པ་དང༌། འགྲོ་བར་བྱེད་
པ་རྐང་པ་དང་བཤང་བ་འདོར་བ་བཤང་ལམ་གྱི་དབང་པོ་བཞི་པོ་ཐམས་ཅད་རིམ་པ་བཞིན་
དུ་རླུང་དང་མེ་དང་ཆུ་དང་ས་རྣམས་ཀྱི་ཁམས་དྭག་ལས་འབྱུང་བར་འགྱུར་ཞིང་དངོས་སུ་མ་
གསུངས་པ་གཅི་བ་འདོར་བ་གསང་བའི་དབང་པོའམ་རྟགས་ནི་ནམ་མཁའི་ཁམས་སོ། ལོ་
བཅུ་དྲུག་གི་མཚམས་ནས་ཁུ་བ་འདོར་བའི་བྱ་བ་ལ་འཇུག་པ་མཆོག་གི་དབང་པོ་དུང་ཅན་མ་
ནི་ཡེ་ཤེས་ཀྱི་ཁམས་སོ། །།དེ་ལྟར་ལས་དབང་དྲུག་བསྟན་པའི་ཤུགས་ཀྱིས་བྱ་བ་དྲུག་གམ་
ཡུལ་དྲུག་ནི་ཤུགས་ལ་བསྟན་ཏོ། །དེ་ནས་གནས་པ་བདུན་པའི་དུམ་བུ་ཡེ་ཤེས་ཀྱི་ཁམས་
དྲུག་བསྟན་པའི་སླད་དུ་ཁམས་དྲུག་ལས་ཐུར་སེལ་ལ་སོགས་པའི་རླུང་རྣམས་འབྱུང་བ་
གསུངས་པ། འདིར་ལུས་ལ་ཐུར་སེལ་གྱི་རླང་ནི་ཡེ་ཤེས་ཀྱི་ཁམས་ལ་འགྱུར་ཞེས་པ་ལྔ་པའི་
དོན་ལ་བདུན་པའོ། །ཡེ་ཤེས་ཀྱི་ཁམས་ལས་ཐུར་སེལ་གྱི་རླུང་བྱུང་བ་དེ་ཡང་འོག་ཏུ་རྩ་
གསུམ་གྱི་དབང་གིས་རྣམ་པ་གསུམ་ཞེས་པར་འགྱུར་ཏེ། དབུས་སུ་དུང་ཅན་མའི་མར་སྣ་ཁུ་
46

དུས་འཁོར་ནང་ལེ་འགྲེལ།
བ་འབབ་པ་དང་། གཡོན་དུ་བཤང་བ་དང༌། གཡས་སུ་གཅི་བ་འབབ་པའི་རྩ་གསུམ་ལ་ཐུར་
སེལ་རླང་གིས་དེ་གསུམ་ཐུར་དུ་འདྲེན་པར་བྱེད་པའོ། །སྲོག་གི་རླུང་ཡང་སྟོང་པ་སྟེ་ནམ་
མཁའི་ཁམས་དྭག་ལའོ། །ཡང་ཡིག་གིས་སྒྲས་དེ་ཡང་རྣམ་པ་གསུམ་སྟེ། གཡོན་རྐྱང་མར་ཁུ་
བ་དང་གཡས་རོ་མར་ཁྲག་དང༌། དབུས་དབུ་མར་རླུང་གསུམ་རྩ་དེ་གསུམ་དུ་རྒྱུ་བ་སྲོག་གི་
རླུང་གིས་འདྲེན་པའོ། །དེ་ལྟར་སྟེང་གི་རྩ་ལ་སྲོག་གི་རླུང་གིས་འདྲེན་པའི་ཁུ་ཁྲག་རླུང་གསུམ་
དང༌། འོག་གི་རྩ་ལ་ཐུར་སེལ་གྱི་རླུང་གིས་དྲངས་ནས་འབབ་པའི་བཤང་གཅི་ཁུ་བ་གསུམ་
དང་དྲུག་པོ་ལ་ཡེ་ཤེས་ཀྱི་ཕུང་པོ་དྲུག་ཅེས་བྱ་སྟེ། རྡོ་རྗེ་སྙིང་འགྲེལ་ལས། གང་ཞིག་རྟག་ཏུ་
སྲོག་རྩོལ་ནི། །རྩ་རྣམས་དྲུག་ལ་རྒྱུ་བ་ཡིན། །སྟེང་དང་འོག་གི་ལམ་གསུམ་ལ། །ཡེ་ཤེས་ཕུང་
པོ་རྣམ་དྲུག་གོ། །ཞེས་གསུངས་པ་རླུང་དྲུག་ཡེ་ཤེས་ཀྱི་ཕུང་པོར་སྟོན་པ་མ་ཡིན་གྱི་དེས་དྲངས་
པའི་ཁུ་ཁྲག་སོགས་དྲུག་ཡེ་ཤེས་ཀྱི་ཕུང་པོ་དྲུག་ཡིན་ནོ། །དེ་ཡང་གཡས་ཀྱི་རོ་མ་ཉི་མ་འབབ་
པ་མེ་ཡི་ཁམས་རིན་འབྱུང༌། གཡོན་དུ་རྐྱང་མ་ཟླ་བའི་རྩ་ཁུ་བ་འབབ་པ་ཆུའི་རང་བཞིན་འོད་
དཔག་མེད། དབུས་སུ་དབུ་མ་སྒྲ་གཅན་རྩ་སྟོང་པ་འབབ་པ་ནམ་མཁའི་རང་བཞིན་མི་བསྐྱོད་
པ་སྟེ་སྟེང་གི་རྩ་གསུམ་མོ། །འོག་ཏུ་གཡས་སུ་གཅི་བ་འབབ་པའི་རྩ་རླུང་ཁམས་དོན་གྲུབ།
གཡོན་དུ་གཤང་བ་ས་ཁམས་རྣམ་སྣང༌། དབུས་སུ་ཁུ་བ་འབབ་པ་ཡེ་ཤེས་ཀྱི་ཁམས་རྡོར་
སེམས་ཀྱི་རང་བཞིན་ནོ། །ལྟེ་བའི་སྟེང་གི་དབུ་མ་དེའི་མིང་གཉིས་ཏེ། ཡིད་བཟང་མ་དང་མུན་
པ་འབབ་པའོ། །དེའི་རྩ་སྣེ་འོག་མ་ལ་དུང་ཅན་མ་དང་མཁའ་འགྲོ་གདོང་མའང་ཟེར་རོ། །དེ་
ཡང་བུད་མེད་རྣམས་ཀྱི་དུང་ཅན་མ་ལ་ཆགས་བདེའི་དུས་སུ་ཁུ་བ་འབབ་པས་མཁའ་འགྲོ་
གདོང་མ་ཞེས་བརྗོད་ཅིང་དུས་རྒྱུན་རྡུལ་གྱི་དུས་སུ་རྡུལ་འབབ་པས་གཏུམ་མོ་ཞེས་བྱའོ། །
དེའི་སྟེང་གི་རྩ་ལ་བུད་མེད་རྣམས་ལ་རྡུལ་དུས་རྡུལ་འབབ་པས་གཡུང་མོ་ཞེས་དང༌། སྐྱེས་
བུའི་ཁུ་བ་འབབ་པས་ཀུན་འདར་མ་ཞེས་བརྗོད་ཅེས་དབང་མདོར་བསྟན་གྱི་འགྲེལ་པར་
47

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསུངས་ལ། བྱེ་བྲག་གི་ཆ་ནས་བཏག་པ་རྣམས་ཀྱང་སོ་སོའི་སྤྱི་མིང་ལ་འཇུག་པའི་སྐབས་
ཡོད་པར་མངོན་ནོ། །རླུང་གི་དབུས་སུ་སྟེ་རླུང་གི་ཁམས་ལས་མཉམ་གནས་ཀྱི་རླུང་དུ་འགྱུར་
རོ༑ ༑རྩེ་མོ་ཅན་མེ་ལ་སླར་ཡང་གྱེན་རྒྱུ་ཡི་རླུང་ངོ༌། །ཆུ་ལ་ཁྱབ་པར་བྱེད་པ་ཉིད་དང༌། ས་ལ་
ཀླུ་སྟེ་དེ་ནས་རུས་སྦལ་དང་རྩངས་པ༵་དང་ནི། ལྷ་སྦྱིན་དང་ནོར་ལས་རྒྱལ་བ་དག་གི་རླུང་བཞི་
པོ་ནི། རླུང་དང་མེ་དྭག་དང་ནི་ཆུ་དང་ས་རྣམས་དག་ལ་བརྟེན་ནས་རིམ་པ་ཡིས་ནི་ཡང་དག་
པར་འབྱུང་བར་འགྱུར་རོ། །དེ་ཐམས་ཅད་དུ་ལྔ་པའི་དོན་ལ་བདུན་པའོ། །སྐེས་པ་ལ་ལོ་བཅུ་
དྲུག་གི་མཐར་དང་བུད་མེད་ལོ་བཅུ་གཉིས་ཀྱི་མཐར་ཐིག་ལེ་གཡོ་བ་ནམ་མཁའི་ཁམས་ལས་
དགའ་བའི་རླུང་ངོ་། །ཡེ་ཤེས་ཀྱི་ཁམས་ལས་ནོར་བུར་ཁུ་བ་འཛག་མེད་དུ་བཅིངས་པ་ལྷན་
ཅིག་སྐྱེས་པའི་དགའ་བའི་རླུང་ངོ་། །ད་ནི་གནས་པ་བདུན་པའི་དུམ་བུ་འཁོར་ལོ་དྲུག་དང་
ཚིགས་ཀྱི་གནས་སུམ་བརྒྱ་དྲུག་ཅུ་བཤད་པ་ནི། གཙུག་ཏོར་གྱི་པདྨའམ་འཁོར་ལོ་ནི་སྟོང་པ༵ འི་
རང་བཞིན་ནམ་མཁའི་ཁམས་ལ་བརྟེན་ནས་འབྱུང་བར་འགྱུར་ཏེ་འདབ་མའི་གྲངས་ནི་སླར་
འཆད་པར་འགྱུར་རོ། །དེ་བཞིན་དུ་ལྷ་དང་མི་རྣམས་ཀྱི་ནི་ཡེ་ཤེས་ཁམས་ལ་བརྟེན་ནས་
གསང་བ་ཡི་འཁོར་ལོའོ། །སྙིང་གི་འཁོར་ལོའམ་པདྨ་ནི་རླུང་གི་ཁམས་ལ་རབ་ཏུ་གསལ་བར་
ཏེ་ངེས་པར་རོ། །རྩེ་མོ་ཅན་མེ་ལྭ་མགྲིན་པའི་འཁོར་ལོར་གསལ་བར་ཏེ་ངེས་པར་རོ། །ཆུ་ལྭ་
སྨིན་མའི་ནང་གི་དཔྲལ་བའི་པདྨའོ། །ནོར་ནི་ནོར་གྱི་ཞེས་བརྒྱད་བརྒྱད་དྲུག་ཅུ་རྩ་བཞིའི་
འདབ་མ་དང་ལྡན་པ་ལྟེ་བའི་པདྨ་སྭ་ཡི་ཁམས་ལའོ། །དེ་ལྟར་འཁོར་ལོ་དྲུག་བཤད་ནས་
ཚིགས་རྣམས་གསུངས་པ། རྐང་པ་དང་ལག་པ་དག་གི་གཡོན་དང་གཡས་ཀྱི་ཚིགས་དྲུག་ནི་
ས་དང་ཆུ་དང་བསྲེག་ཟ་དང་རླུང་རྣམས་དག་ལ་ཡོན་ཏན་གསུམ་གྱི་གྲངས་ཀྱིས་སོ། །འདིར་
ཚིགས་དྲུག་ཅེས་པ་མང་ཚིག་ཐོབ་ཀྱང་གཅིག་ཚིག་ཏུ་མཛད་པའོ། །ས་སོགས་གསུམ་དུ་ཇི་ལྟར་
འབྱེད་ན་རྐང་པ་གཡོན་པའི་ལོང་བུ་པུས་མོ་དཔྱི་ཡི་ཚིགས་གསུམ་ནི་སའི་ཁམས་ཀྱི་སྙིང་
48

དུས་འཁོར་ནང་ལེ་འགྲེལ།
སྟོབས་རྡུལ་མུན་གསུམ་གྱི་དབྱེ་བ་ལས་འགྱུར་ཏེ། སའི་སྐད་དོད་མ་ཧི་རིང་པོ་ཡིན་ཀྱང་རྒྱུད་
ལས་ཐུང་ངུ་ཉིད་སའི་མིང་དུ་མཛད་པའི་དོན་སྔར་བཤད་བཞིན་ནོ། །རྐང་པ་གཡས་པའི་
བུ་སོགས་གསུམ་ནི་ཆུའི་ཁམས་ཀྱི་ཡོན་ཏན་གསུམ་ལས་སོ། །ལག་པ་གཡོན་པའི་མཁྲིག་མ་
གྲུ་མོ་དཔུང་པའི་ཚིགས་གསུམ་ནི་མེའི་གསུམ་མོ། །ལག་པ་གཡས་པའི་དེ་གསུམ་ནི་རླུང་གི་
ཡོན་ཏན་གསུམ་གྱི་དབྱེ་བ་ལས་སོ། །འདི་དང་ཡེ་ལེའི་སྦྱར་ཚུལ་མི་འདྲ་བ་ལ་འོག་ཏུ་གསུངས་
པ་མུ་སྟེགས་དང་མཐུན་པར་དེ་གཞག་པའི་ཕྱིར་དང༌། འདིར་གཞན་རིགས་ལ་འཁྱུད་པའི་དོན་
དུ་ལག་གཡས་དང་རྐང་གཡོན་སོགས་ཕན་ཚུན་ཐབས་ཤེས་སུ་འགྱུར་པ་ལ་དགོངས་ཟེར་བ་
དང༌། ཡང་འདིར་ཤེས་རབ་བསམ་པའི་དབང་དང་། འོག་ཏུ་ཐབས་ལུས་ཀྱི་དབང་དུ་བྱས་པ་
མི་འགལ་ཞེས་བཤད་པ་འདུག་གོ། །འཁོར་ལོ་བཅུ་གཉིས་འཆད་པར་འགྱུར་ལ། གཙུག་ཏོར་
སོགས་འཁོར་ལོ་དྲུག་དང༌། ཚིགས་བཅུ་གཉིས་ཀྱི་འཁོར་ལོ་སྟེ་འཁོར་ལོ་བཅོ་བརྒྱད་ཀྱི་ངེས་
པ་བཤད་པའི་སྐབས་སོ། །སོར་མོ་རྣམས་ཀྱི་ཚིགས་ཀྱི་ཁམས་གསུངས་པ། ས་ལ་སོགས་
པའི་ཁམས་ལྔ་པོ་དག་ལ་རྣམ་གསུམ་ཡོན་ཏན་དབ༵ ང་གིས་འབྱུང་བ་རྐང་པ་དང་ལག་པ་དག་
གི་ནི། མཐེ་བོང་ལྭ་སོགས་སོར་མོ་བཅུ་ནི་གསུམ་གྱིས་བསྒྱུར་བའི་སུམ་ཅུའི་ཚིགས་ཀྱི
གཟུགས་དང་ལྡན་པ༵་མཐའ་དྭག་སྟེ། ས་ཁམས་མཐེ་བོང་དེ་ལའང་ཡོན་ཏན་གསུམ་གྱི་ཚིགས་
གསུམ་མོ། །དེ་བཞིན་ཆུ་ཁམས་མཛུབ་མོ། །མེ་ཁམས་གུང་མོ། རླང་ཁམས་མིང་མེད། མཁའ་
ཁམས་མཐེའུ་ཆུང་སྟེ་ལག་པ་གཡོན་གཡས་དང་རྐང་པ་གཉིས་ཀྱི་ཡང་དེ་བཞིན་ནོ། །དེ་དྭག་
རྣམས་སེན་མོའི་མཐར་ཐུག་པར་ཁམས་དེ་དང་དེར་ཡང་དག་པར་གཟུང་བར་བྱའོ། །འགའ་
ཞིག་ལ་སོར་མོ་ལྷག་པོ་བྱུང་ན་འོག་ཏུ་སོ་ལ་བཤད་པ་བཞིན་ཡེ་ཤེས་ཀྱི་ཁམས་སོ། །འདིར་
སྦྱང་གཞི་ཁམས་རེ་རེ་ལ་ནང་གསེས་གསུམ་དུ་འབྱེད་པ་བཞིན་སྦྱོང་བྱེད་ལ་རིགས་ལྔ་པོ་སྟེ་རེ་
རེ་ལ་ཡང་རྡོ་རྗེ་གསུམ་གྱི་རང་བཞིན་དུ་ཡོད་པ་དང་ཆོས་མཐུན་སྦྱར་བར་བྱ་བའོ། །ད་ནི་སོ་
49

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྣམས་ཁམས་ཀྱིས་འབྱུང་བ་གསུངས་པ། སླར་ཡང་སོ་རྣམས་ནི་ཁམས་ལྔ་པོ་དེ་ཉིད་ཀྱི་རབ་ཏུ་
དབྱེ་བས་སོ་ཞེས་གསུངས་པ་འགྲེལ་པ་ལས། འདིར་བྱིས་པ་ལ་དང་པོར་སྟེང་དུ་སོ་གཉིས་གྱུར་
ན་ཞེས་པ། སྟེང་དུ་རྩེ་མོ་བསྟན་པའི་དོན་དུ་མཁས་པ་བུས་བཞེད་པ་ལྟར་ལེགས་ཏེ་མ་སོ་སྔོན་
ལ་སྐྱེ་བས་སོ། །དེས་ན་མ་ཁའི་སྟེང་དུ་སྐྱེས་པའི་མ་སོ་དེའི་སོ་གཡས་ས་དང་གཡོན་པ་ཆུའི་རང་
བཞིན་ནོ། །དེ་ནས་འོག་ཏུ་གྱུར་པ་ན་ཞེས་པ་ཡ་ཁའི་འོག་ཏུ་སྐྱེས་ཤིང་རྩེ་མོ་འོག་ཏུ་བསྟན་པའི་
ཡ་སོ་གཉིས་སྐྱེས་པ་ན་གཡས་པ་མེ་དང་གཡོན་པ་རླུང་གི་རང་བཞིན་ནོ། །དེ་ནས་སླར་ཡང་མ་
སོ་གཉིས་ཀྱི་མཐའ་གཉིས་སུ་སོ་བྱུང་བ་མེ་དང༌། རླུང་གི་རང་བཞིན་དང༌། ཡ་སོའི་མཐར་ས་
དང་ཆུའི་རང་བཞིན། སླར་ཡང་ཡ་སོའི་མཐར་རླུང་དང་མེ། མ་སོའི་མཐར་སྐྱེས་པ་ས་དང་ཆུའི་
རང་བཞིན་ཏེ། དེ་ལྟར་ལུགས་མཐུན་པ་དང་ལུགས་ལས་བཟློག་པས། སྟེང་དང་འོག་ཏུ་ཁམས་
བཞིའི་རང་བཞིན་གྱི་སོ་སུམ་ཅུ་རྩ་གཉིས་པོ་དག་རིག་པར་བྱའོ་གསུངས། ལུགས་མཐུན་པ་ནི་
མ་སོ་གཉིས་ཀྱི་མཐའ་ནས་གཡོན་པ་དང་པོ་རླུང་གཡས་པ་དང་པོ་མེ། ཡང་གཡོན་པ་གཉིས་པ་
ཆུ༑ གཡས་གཉིས་པ་ས་ཞེས་ལུགས་མཐུན་དུ་བགྲང་བ་དང༌། ཡ་སོ་གཉིས་པོའི་མཐའ་ནས་
གཡས་དང་པོ་ས། གཡོན་དང་པོ་ཆུ། གཡས་གཉིས་པ་མེ། གཡོན་གཉིས་པ་རླུང་ཞེས་ལུགས་
མི་མཐུན་པར་བགྲང་ཚུལ་ལས་སོ། །ཁ་ཅིག་ལུགས་མི་མཐུན་པ་སྡུད་རིམ་དུ་བྱིས་པ་ལ་དང་
པོར་སྟེང་དུ་ཡ་སོ་གཉིས་བྱུང་ན་ས་ཆུ། དེ་ནས་མ་སོ་གཉིས་མེ་རླུང་སོགས་ལུགས་ཟློག་དང༌།
བྱིས་པར་ལུགས་མཐུན་བསྐྱེད་རིམ་གྱིས་དང་པོར་འོག་ཏུ་མ་སོ་གཉིས་བྱུང་ན་གཡས་མཁའ་
གཡོན་རླུང༌། དེ་ནས་སྟེང་གི་གཉིས་མེ་ཆུ་སོགས་ལུགས་མཐུན་དུ་བརྩི་ཟེར་བའང་སྣང་སྟེ་
འགྲེལ་པར་དེ་ལྟར་བཤད་པ་མི་སྣང་ངོ༌། །སོ་འདི་དག་ཐབས་ཤེས་སུ་སྦྱོར་བ་ན་ཡ་སོ་
གཡས་རྣམས་མ་སོ་གཡོན། མ་སོ་གཡས་རྣམས་ཡ་སོ་གཡོན་རྣམས་དང་རིམ་བཞིན་ཐབས་
ཤེས་སུ་འཇོག་སྟེ། ས་དང་རླུང། མེ་དང་ཆུ་ཐབས་ཤེས་སུ་འགྲིག་པར་བྱའོ། །གང་གི་འགའ་
50

དུས་འཁོར་ནང་ལེ་འགྲེལ།
ཞིག་འཁྱོགས་པོའི་མཆེ་བ་སྟེ་ཞེས་པ་སོ་སྦྲག་པའམ་སོ་ལྷག་བྱུང་ན་དེ་ཉིད་ནམ་མཁའི་ཁམས་
སོ༑ ༑གཞན་ཡ༷ ང་སྐྲ་དང་བ་སྤུ་ཡི་མཐར་ཐུག་པ་ནི་ཕ་མའི་རྡུལ་དང་ཁུ་བའི་དབང་གིས་མིའི་
ལུས་མཆོག་ལ་འབྱུང་བར་འགྱུར་བ་དེ་དང་དེ་ནི་གོང་དུ་བཤད་པ་དེ་བཞིན་དུ་ཡང་ཁམས་ལྔ་
ལ་བརྟེན་ནས་བྱུང་བ་ཡིན་པར་རིག་པར་བྱའོ། །སྐབས་འདིར་འགྲེལ་བར་ལུས་ཀྱི་དབེན་པ་
བྱེ་བ་ཕྲག་ཕྱེད་དང་གསུམ་གྱི་དབྱེ་བ་ཇི་སྙེད་པ་ཞེས་པ་དང༌། ཀུན་འབྱུང་གི་བདེན་པ་ནི་ལུས་
.. ཀྱི་དབེན་པས་སོ་ཞེས་པ་ལ། དབེན་པའི་སྐད་དོད་བི་བཻ་ཀཾ་ཞེས་པ་དཔང་འགྱུར་དུ་ལུས་ཀྱི་
དབྱེ་བ་བྱེ་བ་ཕྲག་ཅེས་དང༌། ཀུན་འབྱུང་གི་བདེན་པ་ནི་ལུས་ཀྱི་རྣམ་པར་དབྱེ་བས་སོ་ཞེས་
འབྱུང་བ་ལེགས་ཏེ། སྐྲ་རྣམས་དང་བ་སྤུ་བྱེ་བ་ཕྲག་ཕྱེད་དང་བཞི་པོ་རྣམས་ཀྱང་ཕ་མའི་ཁུ་
རྡུལ་གྱི་ཁམས་ཀྱི་འགྱུར་བ་ལ་བྱུང་བའི་དོན་དང་། ཁམས་འདི་དག་གང་ན་གཅིག་གཙོ་བོར་
གྱུར་བ་དེར་ཁམས་གཞན་ཀུན་ཀྱང་ཕལ་པའི་ཚུལ་དུ་འབྱུང་བའམ། ཡང་ན་ཁམས་ལས་ལུས་
ཀྱི་མཛོད་དང་རྩ་དང་དབང་པོ་ལ་སོགས་པ་ཀུན་འབྱུང་བས་ན་ཀུན་འབྱུང་བའི་བདེན་པ་ནི་
ལུས་ཀྱི་ཁམས་ཀྱིས་རྣམ་པར་དབྱེ་བས་སོ་ཞེས་པའི་དོན་ཏོ། །མཁས་པ་གཞན་དག་ཐབས་ཀྱི་
ལམ་དུ་མ་བྱས་པའི་ལུས་གནས་ངན་ལེན་གྱི་རྒྱུའི་གཙོ་བོ་ཡིན་པས་ཀུན་འབྱུང་གི་བདེན་པ་
དང་དེ་སྒྲིབ་བྲལ་དུ་གྱུར་བས་འགོག་བདེན་ཤུགས་ལ་བསྟན་ཏོ་ཞེས་བཞེད་དོ། །འགྲེལ་བར་
སྒོ་གསུམ་འབྱུང་བ་དང་བདེན་བཞི་ངེས་པའི་མདོར་བསྡུས་དང་པོས་འདི་ཡན་ཆད་ཀྱི་དོན་
གཏན་ལ་ཕབས་པར་མཛད་དོ། །དེ་ནས་གནས་པ་བདུན་པའི་དུམ་བུ་འཁོར་ལོ་དྲུག་བཤད་པ་
ནི༑ རྟེན་འཁོར་ལོ་དྲུག་དང་བརྟེན་པ་སྐུ་བཞི་སྦྱར་ཚུལ་ནི། གསང་བྱ་དང་གཙུག་ཏོར་དང་ལྟེ་
བ་ཡི་འཁོར་ལོ་ལ་ཡང་ལྷན་ཅིག་སྐྱེས་པ༵་ཡེ་ནས་དག་པ་རྒྱལ་བའི་སྐུ་ལྷག་པའི་ལྷ་ཉིད་དུ་
ལྡན་པ་སྟེ་སྐུ་དེའི་རང་བཞིན་ནི་རྟོག་པས་བཏགས་པའི་བཅོས་མ་ཡི་རང་བཞིན་མེད་པ་དང༌།
མ་བརྟག་པར་མ་བཅོས་གཉུག་མའི་ངང་ལས་འོད་གསལ་གྱི་རང་གདངས་པྲ་ཕབ་པ་ལྟ་བུའི་
51

མི་ཕམ་བཀའ་འབུམ། ༼ཞ༽
རྒྱུད་སྡེ་སྤྱི་འགྲེལ་གྱི་སྐོར།
རང་བཞིན་སྟོང་གཟུགས་དངོས་སུ་སྣང་བའོ། །འཁོར་ལོ་འདི་གསུམ་ལྷན་སྐྱེས་ཀྱི་སྐའི་རྟེན་དུ་
འཇོག་པའི་རྒྱུ་མཚན་ལ་མཁས་པ་སྔ་མ་འགའ་ཞིག །ལོ་བཅུ་དྲུག་གི་མཐར་ཐིག་ལེ་འཛགས་
པ་ན་ལྷན་ཅིག་སྐྱེས་དགའ་མངོན་དུ་འགྱུར་བས་དེ་ལ་ལྷན་ཅིག་སྐྱེས་པའི་སྐུ་ཞེས་བྱ་ལ་གསང་
གནས་ཀྱི་འཁོར་ལོའང་ཡེ་ཤེས་ཀྱི་འཁོར་ལོ་ཡིན་པ་དང༌། ནམ་མཁའ་ཐུགས་རྡོ་རྗེ་ལ་ཡེ་
ཤེས་རྡོ་རྗེ་བརྟེན་པ་དང༌། གཙུག་ཏོར་ནམ་མཁའི་འཁོར་ལོ་ཡིན་པས་གཙུག་ཏོར་འཁོར་ལོ་
དང༌། གཙོ་བོའི་རྒྱབ་ཞལ་ལྷན་སྐྱེས་ཀྱི་སྐུ་ཡིན་པ་དང༌། དེ་ནུབ་དུས་མེ་ས་ཁམས་ལ་བརྟེན་པ་
ཡིན་ལ། ལྟེ་བ་སའི་འཁོར་ལོ་ཡིན་པས་འཁོར་ལོ་དེ་གསུམ་ལྷན་ཅིག་སྐྱེས་སྐུའི་རྟེན་དུ་བཞག་
ཅེས་གསུངས་ཀྱང༌། ལྷན་སྐྱེས་ཀྱི་སྐུ་ས་ཁམས་ཡིན་པ་ལ་བརྟེན་ནས་ས་ཁམས་གང་ཡིན་
ཐམས་ཅད་དེའི་རྟེན་དུ་འགྲོ་མི་དགོས་པས་འབྲེལ་བ་མེད་ཅིང༌། རང་བཞིན་དང་རང་བཞིན་
མེད་པའི་དབྱེ་བ་ལས་ཞེས་པའི་དོན་ཀྱང་མ་ཤར་བར་སྣང་ངོ་ཞེས་མཁས་གྲུབ་རྗེས་གསུངས།
དེ་ཡང་ལམ་དུས་སུ་ཡས་བབ་དང་མས་བརྟན་གྱི་དགའ་ཁ་སྔ་མ་གསུམ་ཚེས་བཅོ་ལྔ་དང་སྦྱར་
བའི་ཆ་བཅུ་དྲུག་པ་ནི་ཡས་བབ་ཀྱི་དུས་ན་གསང་བ་ནས་ནོར་བུའི་རྩེར་གཡོ་མེད་དུ་བཅིངས་
པའི་བདེ་ཆེན་ནི་ལྷན་ཅིག་སྐྱེས་པའི་དགའ་བ་ཡིན་ལ། དེ་བཞིན་དུ་མས་བརྟན་གྱི་དགའ་བ་
ལ་ཡང༌། ནོར་བུ་ནས་གསང་བ་སྙིང་ག་དཔྲལ་བའི་འཁོར་ལོའི་བར་དུ་ཡར་འོངས་པའི་དབྱེ་
བས་དགའ་བ་སྔ་མ་གསུམ་ལ་གང་དུ་སླེབ་པའི་གནས་ཀྱི་དབྱེ་བ་ལྔས་ཕྱེ་བའི་བཅོ་ལྔའི་
མཐར། དཔྲལ་བ་ནས་གྱེན་དུ་འོངས་ཏེ་གཙུག་ཏོར་གྱི་རྩེར་སླེབས་ནས་བརྟན་པ་ན་ལྷན་ཅིག་
སྐྱེས་དགའ་དཀར་པོའི་ཆ་བཅུ་དྲུག་པ་ཡིན་ཞིང༌། དེ་འདྲའི་ལྷན་སྐྱེས་དགའ་ཆ་བཅུ་དྲུག་པའི་
གནས་སྐབས་གཉིས་པོ་གོང་ནས་གོང་དུ་ཁྱད་པར་དུ་གྱུར་པའི་རིགས་འདྲའི་རྒྱུན་མཐར་ཐུག་
པ་འབྲས་དུས་ཀྱི་ལྷན་སྐྱེས་ཀྱི་སྐུ་ཡིན་པ་དེའི་ཕྱིར་གཙུག་ཏོར་དང་གསང་བའི་འཁོར་ལོ་
གཉིས་ལྷན་ཅིག་སྐྱེས་པའི་སྐུའི་རྟེན་དུ་གསུངས་སོ། །བཤད་མ་ཐག་པའི་བདེ་བ་ཆེན་པོ་
52

དུས་འཁོར་ནང་ལེ་འགྲེལ།
མཆོག་ཏུ་མི་འགྱུར་བ་ལྷན་ཅིག་སྐྱེས་པའི་ཡེ་ཤེས་ཆ་བཅུ་དྲུག་པ་དེ་དངོས་སུ་འདྲེན་པའི་རྒྱུ་
ཐུན་མོང་མིན་པ་སྟོང་གཟུགས་ཕྱག་རྒྱ་ཆེན་མོ་ཡིན་ལ། དེ་ཡང་དངོས་པོ་ལ་མ་གྲུབ་པར་
བསྐྱེད་རིམ་ཀྱི་ལྷ་སྐུ་བཞིན་རྟོག་པས་བཏགས་པའི་ཡིད་ངོ་འབའ་ཞིག་གི་སྐུ་མ་ཡིན་པར། མ་
བཏགས་པ་དངོས་པོ་ལ་གྲུབ་པའི་སྟོང་གཟུགས་ཀྱི་ཕྱག་རྒྱ་ཁྱད་པར་བ་རྗེས་དྲན་གྱི་སྐབས་སུ་
ཐོག་མར་འགྲུབ་པ་ནི། ལྟེ་བའི་འཁོར་ལོའི་དབུས་ཀྱི་ཨ་བདྡྷ་ཏཱིའི་ནང་དུ་རླུང་ཞུགས་གནས་
ཐིམ་གསུམ་བྱས་པ་ལས་གནས་དེར་ཤར་བའི་སྟོང་གཟུགས་སུ་གསུངས་པས། དེའི་ཕྱིར་ལྷན་
སྐྱེས་ཀྱི་ཡེ་ཤེས་ཁྱད་པར་བ་དངོས་སུ་འདྲེན་བྱེད་ཁྱད་པར་བ་ཐོག་མར་གང་དུ་འགྲུབ་པའི་
གནས་ལྟེ་བའི་འཁོར་ལོ་ཡིན་པའི་དབང་དུ་མཛད་ནས། ལྟེ་བའི་འཁོར་ལོ་ལྷན་སྐྱེས་ཀྱི་སྐུའི་
རྟེན་དུ་གསུངས་སོ་ཞེས་བདག་གི་རྗེ་ཐམས་ཅད་མཁྱེན་པའི་གསུང་ངག་ཐུན་མོང་མ་ཡིན་པའོ་
ཞེས་མཁས་གྲུབ་རྗེས་གསུངས་པ་ལྟར་ལེགས་བཤད་དམ་པ་འདིའི་རྗེས་སུ་འབྲངས་པར་
བྱས་ན་ལེགས་པར་མངོན་ནོ། །གཞན་ཡང་གཙུག་ཏོར་དང་གསང་བའི་འཁོར་ལོ་ནི་ཡས་བབ་
པས་བརྟན་གྱི་ལྷན་ཅིག་སྐྱེས་དགའི་གནས་ཡིན་པ་ཡོངས་གྲགས་ལ་ལྟེ་བར་གནས་པ་
གཏུམ་མོའི་མེ་ནི་ཁམས་ཞུ་ཞིང་བདེ་བ་འདྲེན་བྱེད་ཡིན་པས་ལྷན་སྐྱེས་ཀྱི་རྟེན་དུ་བཤད་ཀྱང་
རུང་ལ་འཕོ་བ་བཅུ་གཉིས་ཀྱི་རླུང་གི་གནས་ལྟེ་བ་ཡིན་པས་དེ་འགག་པའི་དབང་གིས་ལྷན་
སྐྱེས་ཀྱི་སྐུ་འགྲུབ་པ་ལའང་བཤད་དུ་རུང་ངོ༌། །སྙིང་གའི་ཆུ་སྐྱེས་ལ་ནི་ཆོས་སྐུར་འགྱུར་ཏེ་
ཞེས་གསུངས་པ། གཞི་དུས་སུ་སྙིང་གར་གཉིད་འཐུག་གི་གནས་སྐབས་བསྐྱེད་པའི་རྟེན་གྱི་
ཐིག་ལེ་དེའི་སྟེང་གི་སྒྲིབ་པའི་ཆ་ལམ་ཟབ་མོས་སྦྱངས་པས་མཐར་འབྲས་ཆོས་སྐུ་འགྲུབ་པའི་
ཕྱིར་རོ། །དེ་བཞིན་དུ་མགྲིན་པའི་ཆུ་སྐྱེས་ལ་གནས་པ་རྨི་ལམ་གྱི་གནས་སྐབས་བསྐྱེད་པའི་
ཐིག་ལེ་ཡང་སྒྲིབ་བྲལ་དུ་གྱུར་པས་སངས་རྒྱས་ཀྱི་གསུང་རྣམ་པ་ཐམས་ཅད་པའི་བདག་ཉིད་:
《ལོངས་སྤྱོད་རྫོགས་པའི་སྐུ་འགྲུབ་བོ། །ཐིག་ལེ་ལ་ཞེས་པ་དཔྲལ་བའམ་སྤྱི་བོའི་ཆུ་སྐྱེས་དག་རྫོང
53

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པའི་འཁོར་ལོ་ལ་ཡ༷ང་སད་པའི་གནས་སྐབས་བསྐྱེད་པའི་ཐིག་ལེ་གནས་པ་ལམ་གྱིས་སྒྲིབ་
བྲལ་དུ་བྱས་པའི་རིགས་འདྲའི་རྒྱུན་མཐར་འབྲས་རྣམ་པ་སྣ་ཚོགས་སྟོན་པ་སྤྲུལ་པ༵འི་སྐུ་ནི་
འགྲུབ་པ་ཡིན་ནོ། །དེ་ལྟར་འཁོར་ལོ་སོ་སོ་ལ་གནས་པ་ས་ལ་སོགས་པའི་ཡོན་ཏན་གྱི་དབང་
གིས་འཁོར་ལོ་དྲུག་ཏུ་སྐུ་བཞི་པོ་ལྷག༵་པའི་ལྷ་རུ་ཇི་སྐད་བཤད་པའི་རིམ་པ༷་དེ་དྭག་གིས་
འགྱུར་རོ། །ཡོན་ཏན་ནི་སྐབས་འདིར་ལྷན་ཅིག་སྐྱེས་པའི་རྟེན་གཙུག་གསང་ལྟེ་བ་གསུམ་གྱི་
ཁམས་ནམ་མཁའ་དང་ཡེ་ཤེས་དང་སའོ། །ཆོས་སྐུའི་རྟེན་གྱི་ཡོན་ཏན་རླུང༌། ལོངས་སྐུའི་མེ།
སྤྲུལ་སྐུའི་ཆུའོ། །ཡང་སྙིང་གའི་འཁོར་ལོ་དང་མགྲིན་པའི་འཁོར་ལོ་དང་སྤྱི་བོའི་པདྨ་གསུམ་
ནི་རིམ་པ་བཞིན་ཆོས་སྐུ་དང་ལོངས་སྤྱོད་རྫོགས་པ་དང་ལྷན་སྐྱེས་དག་པ་ཡི་སྐུའོ། །སྤྱི་བོའི་
འཁོར་ལོ་ཡོན་ཏན་གྱི་དབང་གིས་སྤྲུལ་སྐུ་ཡིན་ཡང་བསམ་པའི་དབང་གིས་དག་པ་སྟེ་དེ་ལྟར་
གནས་གསུམ་སྐུ་གསུམ་དང་སྦྱར་བའང་ངོ་། །ཡང་སྐུའི་དབྱེ་བས་ལྟེ་བ་སྤྲུལ་པའི་འཁོར་ལོར་
སྤྲུལ་པའི་སྐུ་ལྷག་པའི་ལྷར་བྱས་པའང་ཡོད་དོ། །དེ་ནས་གནས་པ་བདུན་པའི་དུམ་བུ་དཀྱིལ་
འཁོར་དྲུག་སྟེང་དང་འོག་གི་ངོ་བོ་ཉིད་ཀྱི་གནས་པ་ནི། འདིར་ལུས་ཀྱི་འཁོར་ལོ་དྲུག་ལ་
ཁམས་དྲུག་གི་དབང་གིས་གཞི་དུས་ཀྱི་རིགས་དྲུག་ཏུ་འགྱུར་ཏེ། ས་དང་མེ་དང་ཡེ་ཤེས་རིམ་
བཞིན་ཡུམ་གྱི་སྐུ་གསུང་ཐུགས་དང༌། ཆུ་དང་རླུང་དང་ནམ་མཁའ་ཡབ་ཀྱི་སྐུ་གསུང་ཐུགས་
ཡིན་ལ། ཡུམ་གྱི་གསུམ་རྡུལ་དག་པ་དང༌། ཡབ་ཀྱི་གསུམ་ཁུ་བ་དག་གི་རིགས་སུ་གྱུར་པས།
ལྟེ་བ༵་སའི་འཁོར་ལོ་ལ་འཁོར་ལོའི་རིགས་སུ་འགྱུར་ཏེ་ཡུམ་གྱི་སྐུའོ། །མགྲིན་པ༵་དྭག་མེའི་
པདྨ་ནི་རིན་ཆེན་གྱི་རིགས་ཡུམ་གྱི་གསུང་དང༌། གསང་བ་ཡེ་ཤེས་ཀྱི་ཁམས་གྲི་གུག་གི་
རིགས་ཡུམ་གྱི་ཐུགས་སོ། །སྤྱི་བོ་ཡི་པདྨ་ཆུ་ཡི་ཁམས་པདྨའི་རིགས་ཡབ་ཀྱི་སྐུ་དང་ནི། སྙིང་
ག་རླུང་གི་པདྨ་ལ་རལ་གྲིའི་རིགས་ཡབ་ཀྱི་གསུང་དང༌། དེ་བཞིན་གཙུག་ཏོར་དབུས་སུ་ནམ་
མཁའི་ཁམས་ཀྱི་པདྨ་ནི་རྡོ་རྗེའི་རིགས་ཡབ་ཀྱི་ཐུགས་སུ་འགྱུར་ཏེ། དེ་ལྟར་མ་ལས་ཐོབ་པ་
54

དུས་འཁོར་ནང་ལེ་འགྲེལ།
རྣམས་ཡུམ་དྭང༌། ཕ་ལས་ཐོབ་པ་ཡབ་གཙོ་བོའི་སྐུ་དང་གསུང་དང་ཐུགས་ཀྱི་རྡོ་རྗེ་རྣམ་
གསུམ་པོ་དག་ཀྱང་རིམ་པས་འགྱུར་ཞིང་དེ་དྲུག་རྡུལ་དང་ཁུ་བ་དག་གི་རིགས་གཉིས་སུའང་
འགྱུར་རོ། །འདིར་ལུས་ལ་སྟེང་དུ་སྲོག་དང་འོག་ཏུ་ཐུར་སེལ་གྱིས་དབང་བྱེད་པའི་རྩ་གསུམ་
གྱི་དབྱེ་བས་མིང་གི་མཚན་ཉིད་ཅན་དུ་འགྱུར་ལ། དྲུག་པོ་དེའི་གསུམ་ཡབ་ཀྱི་དང༌། གསུམ་
ཡུམ་གྱི་སྐུ་གསུང་ཐུགས་སུ་འཇོག་པ་ཡིན་ཏེ། ཐུར་སེལ་གྱི་བཤང་བའི་རྩ་ནི་འཁོར་ལོ་ཡི་
རིགས་སོ། །སྲོག་གི་ཉི་མའི་རྩ་ནི་རིན་ཆེན་གྱི་རིགས་སོ།།ཐུར་སེལ་གྱི་ཁུ་བའི་རྩ་དུང་ཅན་མ་
མཁའ་ཡི་པདྨ་ནི་གྲི་གུག་གི་རིགས་སོ། །དེ་གསུམ་ཡུམ་གྱི་སྐུ་གསུང་ཐུགས་ཀྱི་རིགས་གསུམ་
མོ༑ ༑སྲོག་གི་ཟླ་བའི་རྩ་ནི་ཆུ་སྐྱེས་པདྨའི་རིགས་སོ། །ཐུར་སེལ་གྱི་གཅི་བའི་རྩ་ནི་རལ་གྲི་
མཆོག་གི་རིགས་དང༌། སྲོག་གི་དབུ་མ་སྒྲ་གཅན་གྱི་རྩ་ནི་རྡོ་རྗེ་དང་ལྡན་པ་སྟེ་རྡོ་རྗེའི་རིགས་
སོ༑ ༑དེ་གསུམ་གཙོ་བོ་ཡབ་ཀྱི་སྐུ་གསུང་ཐུགས་ཡིན་ལ། དེ་ལྟར་སྟེང་དང་འོག་གི་རྩ་ཡི་
རིགས་དྲུག་གོ། །དེ་དག་སྟེང་དུ་སྲོག་གི་རྩ་གསུམ། འོག་ཏུ་ཐུར་སེལ་གྱི་རྩ་གསུམ་སྟེ། དེ་
ལྟར་སོ་སོར་རྣམ་པ་གསུམ་གྱི་ལམ་ལ་གནས་པ་རྣམས་ཏེ་གཡས་ཉི་མ་དང་གཡོན་ཟླ་བ་དང་
དབུས་སྒྲ་གཅན་ནམ་དུས་མེ་ཡི་རྩ་ཡི་དབྱེ་བས་སོ། །ཐབས་ཤེས་ཕན་ཚུན་ལུས་བསམ་གྱི་
དབྱེ་བས་ཁམས་དང་ཁ་དོག་རྣམས་གཞན་དང་གཞན་དུ་འགྱུར་ཚུལ་གསུངས་པ་ཡིན་ལ།
ཚིགས་བཅད་ཉེར་དགུ་དང་སུམ་ཅུ་པ་འདི་གནས་པ་བཅུ་གཅིག་པ་ཁམས་རྣམས་ལས་ལྷའི་
མཚན་མ་འབྱུང་བའི་ངོ་བོ་ཉིད་ཀྱི་གནས་པར་འཆད་པ་ཡོད་ཀྱང་དེ་ནི་སྒྲུབ་ལེར་བཤད་པའི་
ཕྱག་མཚན་སོགས་གསུངས་པ་དེ་ཡིན་གྱི་འདི་མ་ཡིན་པས། འདི་གནས་པ་བདུན་པའི་དུམ་
བུར་འཆད་པ་ཉིད་ལེགས་སོ། །འདིར་ལུས་ལ་དབང་པོ་རྣམས་འཛིན་པར་བྱེད་པ་ཐབས་དང༌།
ཡུལ་གཟུང་བར་བྱ་བ་ཤེས་རབ་ཡིན་ལ། དེ་གཉིས་སོ་སོའི་ལུས་ཡིན་ཀྱང་། གཉིས་ཀ་ཚོགས་
ནས་འཁྱུད་པའི་དབང་གིས་ཐབས་ཀྱི་བསམ་པ་ཤེས་རབ་ལ་ཞུགས་ཤིང༌། ཤེས་རབ་ཀྱི་
55

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བསམ་པ་ཐབས་ལ་ཞུགས་པས་ཕན་ཚུན་རོ་མཉམ་པར་འགྱུར་བ་སྟེ། དེའི་ཕྱིར་ཅིག་ཤོས་ཀྱི་
ལུས་ལ་ཅིག་ཤོས་ཀྱི་བསམ་པ་རབ་ཏུ་ཞུགས་པ་དབྱེར་མེད་དུ་འདྲེས་ཤིང་ནམ་མཁའ་བཞིན་
དུ་རོ་མཉམ་པ་དང༌། དེ་བཞིན་དུ་ཡང་གཟུང་བྱ་བསམ་པའི་དབུས་སུ་སོ་སོའི་ལུས་དག་ཀྱང་
ཞུགས་ཤིང་འདྲེས་ཏེ་རོ་མཉམ་དུ་གྱུར་པ་ནི་རིམ་གཉིས་ཀྱི་རྣལ་འབྱོར་ལྡན་པས་ཤེས་པར་བྱ་
ལ༑ དེ་ཡང་ཐབས་ཤེས་སོ་སོའི་ལུས་ཀྱི་རང་བཞིན་འབྱུང་བའི་ཡོན་ཏན་གྱི་དབང་གིས་ས་
་༢༠༠།
་ལ་མས་རང ཇི་ལྟར་ན་སེར་པོ་ནག་པོ་དག་
དང་ཁ་དོག་དམར་པོ་ཞེས་དྭང་དཀར་པོ་བཞི་ནི་རིམ་པ་བཞིན། ས་དང་རླུང་དང་མེ་དང་ཆུ་
ལ་ཤེས་པར་བྱའོ་ཞེས་ས་ཁ་དོག་སེར་པོ་ནས་ཆུ་དཀར་པོའི་བར་དུའོ། །ཡེ་ཤེས་ཀྱི་ཁམས་
དང་ནམ་མཁའ་ཡི་ཁམས་ལ་ཡང་ཁ་དོག་ནི་རིམ་བཞིན་སྔོན་པོ་དང་ལྗང་གུར་འགྱུར་ཏེ། །དེ་
དག་ཀྱང་ལུས་དང་བསམ་པའི་རབ་ཏུ་དབྱེ་བས་སོ། །དེ་ཇི་ལྟར་ན་ཐབས་ས་ཁམས་པ་རྣམས་
ཀྱི་ཤེས་རབ་རླུང་ཁམས་ཡིན་པས་ཐབས་རང་གི་ལུས་ཀྱི་སྒོ་ནས་ཁ་དོག་སེར་པོ་དང༌། ཤེས་
རབ་ལ་ཞུགས་པའི་བསམ་པའི་སྒོ་ནས་ཁ་དོག་ནག་པོར་འགྱུར་ལ་དེ་བཞིན་དུ་མེ་དང་ཆུ་ཕན་
ཚུན་ཐབས་ཤེས་སུ་གྱུར་པ་ཡང་ཤེས་པར་བྱའོ། །དེ་རྒྱས་པར་གསུངས་པ། འདིར་ལུས་ཀྱི་
དབྱེ་བས་ལུས་ཀྱི་དབང་པོ་སྒྲིབ་སེལ་དང༌། ཡུལ་དྲི་ནི་དྲི་ཡི་རྡོ་རྗེ་མ་དང༌། བཤང་ལམ་གྱི་
དབང་པོ་རེངས་བྱེད། ངག་བརྗོད་པ་འོད་ཟེར་ཅན་རྣམས་སའི་ལུས་ཀྱི་རང་བཞིན་གྱི་ཁ་དོག་
སེར་པོ་དང༌། དེས་བདེ་བ་བསྐྱེད་བྱའམ་དེ་ལ་འཁྱུད་པ་རྣམས་ནི་བསམ་པའི་དབང་གིས་རླུང་
གི་རང་བཞིན་ཁ་དོག་ནག་པོའོ། །དེ་བཞིན་དུ་སྣ་དབང་མཁའ་སྙིང་དང་རེག་བྱ་རྡོ་རྗེ་མ། ངག་
དབང་ཤིན་སྟོབས། བཤང་འཛག་ལྕགས་སྒྲོག་མ་རྣམས་ལུས་ཀྱི་ནག་པོ། །དེས་འཁྱུད་བྱ་
རྣམས་བསམ་པའི་དབྱེ་བས་སེར་པོའོ། །མིག་དབང་ས་སྙིང་དང་རོ་རྡོ་རྗེ་མ་དང༌། །ལག་པའི་
དབང་པོ་རྨུག་བྱེད། །འགྲོ་བ་ཁྲོ་གཉེར་ཅན་རྣམས་ལུས་ཀྱི་མེའི་དམར་པོ། །དེས་བསྐྱེད་
56

དུས་འཁོར་ནང་ལེ་འགྲེལ
འཁྱུད་རྣམས་བསམ་པའི་དབང་གིས་དཀར་པོའོ། །ལྕེ་དབང་འཇིག་རྟེན་དབང་ཕྱུག །ཁ་དོག་
གི་གཟུགས་གཟུགས་རྡོ་རྗེ་མ། རྐང་པའི་དབང་པོ་རེངས་བྱེད། ལེན་པ་ཙུནྡ་རྣམས་ལུས་ཀྱིས་
དཀར། བསམ་པས་དམར་པོའོ། །རྣ་དབང་ཕྱག་རྡོར། ཡུལ་ཆོས་ཁམས་སམ་ཆོས་དབྱིངས་རྡོ་
རྗེ་མ། །བྷ་གའི་དབང་པོ་གཙུག་ཏོར། ཁུ་བ་འཕོ་བ་དྲག་སྤྱན་མ་རྣམས་ལུས་མཁའ་ཁམས་
ལྗང༌། །དེས་བསྐྱེད་འཁྱུད་པ་རྣམས་བསམ་པས་ཡེ་ཤེས་ཀྱི་རང་བཞིན་སྔོན་པོའོ། །ཡིད་
དབང་ཀུན་བཟང་། སྒྲ་རྡོ་རྗེ་མ། མཆོག་དབང་དུང་ཅན་མ་གནོད་མཛེས། གཅི་བ་འཛག་པ་
ཤིན་སྔོན་མ་རྣམས་ལུས་ཀྱི་སྔོ། དེར་འཁྱུད་རྣམས་བསམ་པས་ལྗང་གུའོ། །དེ་ལྟར་ལུས་
བསམ་གྱི་དབྱེ་བས་ཁ་དོག་གི་ངེས་པ་བཤད་ནས། ཤ་དང་རུས་པ་སོགས་ཁམས་རྣམས་ཕན་
ཚུན་ཤེས་རབ་དང་ཐབས་ཀྱིས་འཁྱུད་པ་གསུངས་པ། ཤེས་རབ་དང་ཐབས་སུ་གྱུར་པ་ནི་འདི་
ལྟ་སྟེ། ལུས་འདི་ལ་སྲ་བ་ས་ཁམས་རུས་པ༵་ཤེས་རབ་དང་ཤཱ་ནི་ཐབས་སོ་ཞེས་དང༌། འགྲེལ་
པ་ལས་ཤ་ལ་འདུ་བྱེད་ཅེས་བཏགས་པ་ནི་རླུང་གི་ཁམས་ཡིན་པས་ཏེ། འོག་ཏུ་མེ་ལ་ཚོར་བར་
བཏགས་པ་སོགས་ཀྱང་དེ་ལྟར་ཤེས་པར་བྱའོ། །ཤ་རུས་མ་བྲལ་ན་ལུས་འཚོ་བས་ཐབས་
ཤེས་སུ་འབྲེལ་བར་བསྟན་ནོ། །དེ་བཞིན་དུ་ཆུ་དང་བཅས་པའི་ཁྲག་ཚོར་ཕུང་ཞེས་པ་མེ་
ཁམས་ཏེ། ནང་གི་ཆུ་ཁམས་བྲལ་ན་ཁྲག་སྐམ་པས་ཆུ་དང་ཁྲག་དེ་གཉིས་རིམ་བཞིན་གོང་མ་
ཤེས་རབ་དང་འོག་མ་ཐབས་སོ། །དེ་བཞིན་དུ་ལུས་ཀྱི་མེ་དྲོད་དག་དང་ནི་གཅི་བ་འདུ་ཤེས་
ཆུ་ཡི་མཚན་ཉིད་ཅན་ཉིད་ནི་ཤེས་རབ་དང་ཐབས་ཏེ། དེ་ལ་གོང་དུ་ཁུ་བ་འདུ་ཤེས་སུ་བཤད་
པ་མ་ཡིན་ནམ། ཇི་ལྟར་གཅི་བའི་ཁམས་འདུ་ཤེས་སུ་འཇོག་ཟེར་ན། ལུས་ལ་འདུ་ཤེས་གཅི་
བ་ནི་བྱིས་པ་སྐྱེས་པ་ཙམ་ནས་འཛག་ལ། བདེ་ཆེན་ཡེ་ཤེས་ཁུ་བ་འཛགས་པ་ནི་ལོ་བཅུ་དྲུག་
གི་མཚམས་སུ་སྟེ། དེའི་ཕྱིར་ཁུ་བ་ཡེ་ཤེས་དང༌། གཅི་བ་འདུ་ཤེས་ཀྱི་ཕུང་པོར་བརྗོད་དོ། །མེ་
དང་དྲི་ཆུ་ཐབས་ཤེས་སུ་བཞག་པ་ནི། དྲི་ཆུ་དྲོད་དང་བྲལ་ན་འཆི་ལྟས་ཡིན་ལ་ལུས་གནས་པ་
57

༼ ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལ་དྲི་ཆུ་དྲོད་དང་མ་བྲལ་བ་དགོས་པས་ཐབས་ཤེས་སུ་བཞག་ཅེས་བླ་མ་དག་གསུངས། མེ་
དྲོད་ཀྱིས་དྲི་ཆུ་སྨིན་པར་བྱེད་པའི་དབང་དུ་བྱས་ཀྱང་མི་རུང་བ་མེད་དོ། །ལུས་ཀྱི་རླུང་ཁམས་
དང་བཤང་བ་ཡང་ཤེས་རབ་དང་ཐབས་ཏེ། རླུང་གི་ཁམས་ཀྱིས་གཟུགས་ཀྱི་ཕུང་པོ་ས་
ཁམས་བཤང་བ་དག་འདོར་སྡོམ་བྱེད་པས་སོ། །འདིར་ཤ་ཡི་ཁམས་སོགས་ལ་ཕུང་པོ་ལྔའི་
མིང་གི་བརྡས་བསྟན་པ་ནི། གཟུགས་ཕུང་ས། ཚོར་བ་མེ། འདུ་ཤེས་ཆུ། འདུ་བྱེད་རླུང་། རྣམ་
ཤེས་ནམ་མཁའ། ཡེ་ཤེས་སྟོང་པ་སྟེ་དབྱིངས་ལ་གྲུབ་པ་དེ་ཉིད་ཀྱི་སྒྲས་ཁམས་དྲུག་གི་ཆར་
གཏོགས་པའི་དོན་དུ་དང་། ཐབས་རྣམས་ལ་ཕུང་པོའི་སྒྲས་བརྗོད་པའོ། །སྟོང་པ༵་ཞེས་རྡུལ་གྱི་
ཁམས་དང༌། ཁུ་བ་ཞེས་པ་རྣམ་པར་ཤེས་པའི་ཁམས་ནི་ཤེས་རབ་དང་ཐབས་ཏེ་དེ་གཉིས་
མཆོག་གི་ལུས་ལ་དཔལ་ལྡན་རྡུལ་དང་བྱང་ཆུབ་ཀྱི་སེམས་ཉིད་དག་ཏུ་འགྱུར་རོ། །སྔ་མ་
སྟོང་པ་དང་ཁུ་བའི་དོན་ཕྱི་མ་རྡུལ་དང༌། བྱང་ཆུབ་ཀྱི་སེམས་ཞེས་པས་བཤད་པའོ། །ཚུལ་
འདིས་རྡུལ་དང་ཁུ་བ་ཤེས་རབ་དང་ཐབས་དང་སྟོང་པ་དབྱིངས་དང་སེམས་ཉིད་ཡེ་ཤེས་ཤེས་
རབ་དང་ཐབས་སུ་དོན་གྱིས་བསྟན་ཏེ་རིགས་གཞན་གྱི་ཁྱབ་བྱེད་དོ། །དེ་བཞིན་དུ་རྣ་བ་
ཐབས་དང་སྒྲ་ཤེས་རབ་ཡིན་པ་སོགས་དབང་ཡུལ་གཞན་རྣམས་ཀྱང་ཤེས་པར་བྱ་སྟེ། དྲི་
ཤེས་རབ་སྣ་ཐབས། དེ་བཞིན་གཟུགས་དང་མིག །རོ་དང་ལྕེ། རེག་བྱ་དང་ལུས། ཆོས་ཀྱི་
དབྱིངས་དང་ཡིད། བཤང་བ་འཛག་པ་དང་བཤང་ལམ། འགྲོ་བ་དང་རྐང་པ། ལེན་པ་དང་
ལག་པ། བརྗོད་པ་དང་ངག །གཅི་བའི་བྱ་བ་དང་བྷ་གའམ་རྟགས། ཁུ་བ་འཛག་པ་དང་དུང་
ཅན་མའི་དབང་པོ་ཟུང་རེ་རིམ་བཞིན་ཤེས་རབ་དང་ཐབས་སུ་ཤེས་པར་བྱ་སྟེ། ཁམས་རང་
རང་གི་རྒྱལ་བའི་རིགས་ཀྱི་དབང་གིས་ངག་གི་དབང་པོའི་རང་བཞིན་ལ་སོགས་པ་ཐབས་
དང་དེའི་བྱ་བ་དག་ཀྱང་ཤེས་རབ་ཏུ་ཤེས་པར་བྱ་བའི་བར་དུ། ཇི་སྐད་བརྗོད་པ་དེ་ལྟར་ཤེས་
རབ་ལྷ་མོ་སྤྱན་མ་དང་སྒྲ་རྡོ་རྗེ་མ་ལ་སོགས་པ་དང༌། ཐབས་སངས་རྒྱས་རྣམ་སྣང་དང་བྱང་
58

དུས་འཁོར་ནང་ལེ་འགྲེལ།
ཆུབ་སེམས་དཔའ་ཕྱག་རྡོར་ལ་སོགས་པ་དང་བཅུས་པ་ཡི་གཞི་དུས་ཀྱི་ཕུང་ཁམས་དབང་པོ་
ཡུལ་དང་ཡུལ་ཅན་རྣམས་ནི་གཞན་དུས་ཀྱི་འཁོར་ལོའི་དཀྱིལ་འཁོར་དྭག་ལའང་ཤེས་རབ་
དང་ཐབས་སུ་རིག་པར་བྱ་སྟེ། སྒྲུབས་ཐབས་ལེའུ་སོགས་སུ་འཆད་པར་འགྱུར་བ་བཞིན་དུའོ།།
ཕན་ཚུན་ཤེས་རབ་དང་ཐབས་སུ་འཁྱུད་པའི་ཆོ་གའི་ངེས་པ་བརྗོད་པའོ། །དེ་ནས་གནས་པ་
བདུན་པའི་དུམ་བུ་རྩ་སྟོང་ཕྲག་བདུན་ཅུ་རྩ་གཉིས་གསུངས་པ་ནི། ཚིགས་བཅད་སོ་གཅིག་
པས་བསྟན་ཏེ། དེ་ཡང་ཟླ་ཉི་ཁུ་རྡུལ་གྱི་བྱ་བ་ལས་ལུས་ལ་རྩ་ཇི་ལྟར་ཆགས་པ་ནི། རྩ་རྣམས་
སྟོང་ཕྲུག་དྲུག་ནི་ཉིན་མོར་བྱེད་པས་བསྐྱུར་བ་ཁྲི་བདུན་དང་ཉིས་སྟོང་ངམ་སྟོང་ཕྲག་བདུན་ཅུ་
རྩ་གཉིས་ནི་མངལ་ན་གནས་པ་མངལ་གྱི་ཟླ་བ་གཅིག་རྫོགས་པའི་རྗེས་ནས་ཞག་རེར་རྩ་
ཉིས་བརྒྱ་རེ་ཆགས་པས། མང༵ ལ་གྱི་དབུས་དག་ཏུ་ཡང་རྩ་ཡི་གྲངས་འཕེལ་ལ། ཡང་ཡིག་
གིས་བཙས་པའི་རྗེས་སུའང་འཕེལ་ཏེ། མདོར་ན་མངལ་ཆགས་ནས་ཟླ་གཅིག་གི་བར་དུ་རྩ་
གང་ཡང་མི་ཆགས་ཤིང་ཟླ་གཅིག་རྫོགས་ནས་ཞག་རེར་རྩ་ཉིས་བརྒྱ་རེ་འཕེལ་བའི་ཟླ་བ་
གཅིག་གི་ཉིན་ཞག་སུམ་ཅུ་ལ་རྩ་སྟོང་ཕྲག་དྲུག་གི་གྲངས་འཕེལ་བ་ནི་བྱས་ནས་ཟླ་བ་བཅུ་
གཉིས་ཀྱི་ཞག་སུམ་བརྒྱ་དྲུག་ཅུ་ལ་རྩ་སྟོང་ཕྲག་བདུན་ཅུ་རྩ་གཉིས་པོ་འཕེལ་བ་རྫོགས་ནས།
དེ་ལྟར་ལོ་གཅིག་ནི་རྫོགས་པ༵་ན་ཡང་རྩ་འཕེལ་བ་གཏོང་སྟེ་དེ་ཕན་ཆད་འཕེལ་རྒྱུ་མེད་དོ།
རྩ་འཕེལ་བ་གཏོང་བའི་མཚམས་མངལ་ཆགས་པའི་ཟླ་གཅིག་མ་བརྩིས་པའི་ཟླ་བ་བཅུ་
གསུམ་པ་དེ་ནས་རི་བོང་འཛིན་པ་ཁུ་བ་དང་། ཉི་མ་རྡུལ་དྭག་ཀྱང་འཕེལ་བའི་མགོ་རྩོམ་པར་
བྱེད་ཅིང་རིམ་པར་སྐྱེས་པའི་ལོ་བཅུ་དྲུག་དང༌། བུད་མེད་ཀྱི་ལོ་བཅུ་གཉིས་ཀྱི་མཚམས་སུ་
ཁམས་འཛག་པའི་དུས་དེ་ལ་མ་ཐུག་གི་བར་དུ་འཕེལ་བར་བྱེད་པར་འགྱུར་རོ། །མཚམས་དེ་
ནས་འཕེལ་བ་གཏོང་ཞིང་འཛག་པའི་དོན་གྱིས་བུད་མེད་རྣམས་ལོ་ནི་བཅུ་གཉིས་ལོན་ཏེ་རྡུལ་
འབབ་པ་དག་ན་ཉིན་བྱེད་དེ་རྡུལ་གྱི་ཁམས་ནི་འཕེལ་བ་གཏོང་སྟེ། དེ་བཞིན་སྐྱེས་པའི་ལོ་
59

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཅུ་དྲུག་ན་ཁུ་བ་འཕེལ་བ་གཏོང་ལ། གོང་དུ་འཕེལ་བ་དང་འཛག་པ་ནི་སྐྱེས་པ་དང་བུད་
མེད་རང་རང་གི་ལུས་པོ་དྭག་ལའོ། །ལུས་ལ་རྩ་ནི་སྐམ་ཞིང་འཆ༷ད་པ༵་ནི་རྩ་སྟོང་ཕྲག་དོན་
གཉིས་པོ་རྫོགས་པར་རབ་ཏུ་སྐྱེས་ཟིན་ནས། དེ་ཡི་རྗེས་ཐོག་དེ་མ་ཐག་པའི་ཉིན་ཞག་སོ་
སོར་ཉིན་ཞག་རེ་རེ་དྭག་ལ་རིམ་པས་རྩ་ཟུང་གི་གྲངས་སུ་འགྱུར་ཏེ། ཞག་རེ་ལ་རྩ་གཉིས་རེ་
འཆད་པའམ་རླུང་གིས་འདོར་བར་འགྱུར་པ་འོག་ཏུ་རྩ་འཆད་པའི་མདོར་བསྡུས་འཆད་པར་
འགྱུར་རོ། །རྩ་དང་ཁམས་འཕེལ་ཚུལ་གྱི་ངེས་པའོ། །དེ་ནས་གནས་པ་བདུན་པའི་དུམ་བུ་
དབུགས་ཀྱི་གྲངས་དང༌། ཕྱིའི་ཆོས་རྣམས་ཇི་ལྟར་ལུས་ལ་སྦྱར་བ་སྤེལ་ཏེ་བཤད་པ་ལ་མུ་
སྟེགས་ཅན་དྲངས་ཕྱིར་དེ་ཉིད་ཉེར་བཞི་ལུས་ལ་སྦྱར་བ་ནི། ཁམས་ལེར་བཤད་པ་ལྟར་
དཔལ་ལྡན་འབྱུང་བ་ལྔ་པོ་དང་ནི་རྣ་བ་སོགས་དབང་པོ་ལྔ་པོ་རྣམས་དྭག་ནི་དེ་ཉིད་བཅུ་རུ་
རབ་ཏུ་འགྱུར་ལ། དེ་བཞིན་ལག་པ་སོགས་ལས་ཀྱི་དབང་པོ་ལྔ་རྣམས་དང༌། སྒྲ་སོགས་དེ་
ཚ
ཙམ་ལྔ་རུ་བརྗོད་པ་རྣམས་དང་སྙིང་སྟོབས་སོགས་ཡོན་ཏན་གསུམ་དང་བཅས་པ་དག་ཀྱང་
ཡིད་དང་བློ་དང་ང༵ར་འཛིན་དང་མཆོག་ཅེས་པ་དབང་པོ་དྲུག་པ་མཆོག་གི་དབང་པོའོ། འདི་
དྭག་དེ་ཉིད་ཉེར་བཞི་པོ་རྣམས་ཏེ་ནང་དུ་ལུས་དང་ཕྱི་རོལ་ཏུ་སྲིད་པ་གསུམ་གྱི་གནས་སུ་
ཉེར་བཞི་པོ་འདི་ནི་ལོངས་སྤྱོད་པར་བྱ་བ་ཡིན་ལ། གང་གིས་ལོངས་སྤྱོད་པ་པོ་ནི་གཙོ་བོ་
དྭག་ཡིན་ནོ། །དེ་ཡང་དབང་པོ་སོགས་བསྐྱེད་པའི་གཙོ་བོ་ནི་བཞི་པའི་གནས་སྐབས་ལ་
བཤད་པའང་ཡོད་མོད། འདིར་དེ་མ་ཡིན་ཏེ་ལོངས་སྤྱོད་པའི་གཙོ་བོ་སྐྱེས་བུ་ལ་བཤད་པ་ཡིན་
པས་སོ། །ཇོ་འགྱུར་དུ་ཁྱབ་བདག་ཅེས་ཡོད་དོ།།གཙོ་བོའམ་ཁྱབ་བདག་ཞེས་པ་སུ་ཞིག་ཡིན་
ཅེ་ན། ཕུང་པོ་ལྔ་ཚོགས་པ་ཡི་བདག་ཉིད་ལ་བདག་དང་སྐྱེས་བུ་ཞེས་སུ་བཏགས་པ་འདོད་
གཟུགས་གཟུགས་མེད་རྣམ་པ་གསུམ་གྱི་སྲིད་པ་ལ་གནས་པ་བདག་གམ་གང་ཟག་དག་གི་
རང་གིར་བྱ་བའི་དགེ་མི་དགེའི་ལས་ནི་བསགས་པ་འདི་དག་གི་ལོངས་སྤྱོད་པའོ། །དེས་ན་
60

དུས་འཁོར་ནང་ལེ་འགྲེལ
ལོངས་སྤྱད་བྱ་ཉེར་བཞི་པོ་སྐྱེས་བུས་གཟུང་བར་བྱ་བའི་ཆོས་ཅན་ནོ། །སྐྱེས་བུ་རང་གི་ངོ་བོ་ནི་
བཟུང་བྱའི་ཆོས་དང་བྲལ་བ་འཛིན་པའི་རང་བཞིན་ཅན་ནོ། །གཟུང་འཛིན་དུ་བསྟན་པ་ནི་
ཀུན་རྫོབ་ཇི་ལྟར་སྣང་བ་ཡི་དབང་དུ་བྱས་ཀྱི། དོན་དམ་པར་སྐྱེས་བུ་དང་བདག་ཅེས་བཏགས་
པ་ཙམ་ལས་རང་ངང་གི་ངོ་བོ་མེད་པས་འཛིན་པ་པོས་སྟོང་ཞིང༌། གཟུང་བྱ་ཡང་ཚོགས་པའི་ཆོས་
ལ་ངོ་བོ་ཉིད་ཀྱིས་གྲུབ་པ་མེད་པས་གཟུང་འཛིན་གྱི་སྤྲོས་པ་དང་བྲལ་བ་རང་བཞིན་གྱིས་འོད་
གསལ་བར་ཡོད་པའོ། །རང་བཞིན་དང་སྐྱེས་བུ་ནང་ལུས་ལ་སྦྱར་བའི་ངེས་པའོ། །སྐབས་
འདིར་འདི་ལྟར་ཤེས་པར་བྱ་སྟེ། ཕྱི་རོལ་གྲངས་ཅན་པའི་དེ་ཉིད་ཉེར་ལྔ་ནི། དབང་ཕྱུག་ནག་
པོའི་རྒྱུད་ལས། རང་བཞིན་ལས་ཆེན་དེ་ལས་ང་རྒྱལ་ཏེ། །དེ་ལས་ཚོགས་ནི་རྣམ་པ་བཅུ་དྲུག་
གོ༑ ༑བཅུ་དྲུག་པོ་ནི་དེ་དག་རྣམས་ལས་ཀྱང༌། །ལྔ་པོ་རྣམས་ལས་འབྱུང་བ་ཆེན་པོ་ལྔ། །ཞེས་
པ་ལྟར་ལོངས་སྤྱད་བྱ་གཙོ་བོ་སོགས་ཉེར་བཞི་དང༌། དེ་ལ་ལོངས་སྤྱོད་བྱེད་ཁདག་ཤེས་རིག་
གི་སྐྱེས་བུ་དང་ཉེར་ལྔ་བཤད་པ་དེ་དག་རྒྱུད་འདིར་དངོས་པོའི་དོན་ལ་གནས་པའི་དེ་ཉིད་ཉེར་
ལྔ་གཞན་གྱི་སྒོ་ནས་བསྟན་པར་མཛད་དོ། །དེ་ལ་གྲངས་ཅན་པས་ཡོན་ཏན་གསུམ་ཆ་མཉམ་
པ་དངོས་པོ་ཀུན་གྱི་རྒྱུ་སྣང་བའི་ལམ་དུ་མི་འགྱུར་ཞིང་རྟོགས་དཀའ་བ་རང་བཞིན་ནམ་གཙོ་
བོ་ཞེས་པ་དེ་ལས། བློའམ་ཆེན་པོ་ཞེས་པ་མེ་ལོང་ངོས་གཉིས་པ་ལྟ་བུས་སྐྱེས་བུ་དང་ཡུལ་
རྣམས་མཚམས་སྦྱོར་བར་བྱེད་དོ། །དེའི་དབང་གིས་སྐྱེས་བུས་བདག་གིས་ལོངས་སྤྱོད་དོ་སྙམ་
པའི་ང་རྒྱལ་འབྱུང་ཞིང་། རྒྱུ་དེ་ལས་སྒྲ་རེག་གཟུགས་རོ་དྲི་སྟེ་དེ་ཙམ་ལྔ་དང༌། མིག་རྣ་སྣ་ལྕེ་
ལུས་ཏེ་ལུས་དབང་ལྔ་དང༌། ངག་ལག་པ་རྐང་པ་རྐུབ་འདོམ་སྟེ་ལས་ཀྱི་དབང་པོ་ལྔ་དང་ཡིད་
དང་བཅུ་དྲུག་འབྱུང་ངོ༌། །བཅུ་དྲུག་པོའི་ནང་ནས་དེ་ཙམ་ལྔ་པོ་དག་ལས་སྒྲའི་ཡོན་ཏན་གཅིག་
པུ་དང་ལྡན་པ་ནམ་མཁའ་ནས་ཡོན་ཏན་ལྔ་ཀ་ཚང་པ་སའི་བར་གྱི་འབྱུང་བ་ཆེན་པོ་ལྔ་འབྱུང་
ངོ༑ ༑དེ་ལྟར་ན་གཙོ་བོ་ནི་རང་བཞིན་ཁོ་ན་ཡིན་པའི་མུ་དང༌། བློ་དང་ང་རྒྱལ་དང་དེ་ཙམ་ལྔ་
61

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཅས་བདུན་ནི་རང་བཞིན་དང་རྣམ་འགྱུར་གཉིས་ཀར་གཏོགས་པའི་མུ་དང༌། དེའི་ལྷག་མ་
བཅུ་དྲུག་ནི་རྣམ་འགྱུར་ཁོ་ན་ཡིན་པའི་མུ་དང་། སྐྱེས་བུ་ནི་རང་བཞིན་དང་རྣམ་འགྱུར་གཉིས་
ཀ་མ་ཡིན་པའི་མུ་ཡིན་ནོ་ཞེས་འདོད་དོ།།དེ་ལྟར་གཙོ་བོ་སོགས་ཉེར་བཞི་ནི་ཡུལ་དང་ལོངས་
སྤྱད་བྱ་ཡིན་ལ། སྐྱེས་བུ་ནི་ལོངས་སྤྱོད་པ་པོ་དང་ཟ་བ་པོ་ཡིན་ནོ་ཞེས་འདོད་དོ། །རྒྱུད་འདིར་
གཙོ་བོའམ་རང་བཞིན་ནི་བཞི་པའི་གནས་སྐབས་དང༌། ཆེན་པོའམ་བློ་ནི་མུ་སྟེགས་པའི་ལྟར་
མ་ཡིན་ཏེ་རྣམ་པར་ཤེས་པ་དང༌། ང་རྒྱལ་ནི་ངར་འཛིན་པ་ལ་གསུངས་ཤིང༌། ཡིད་དང་འབྱུང་
ལྔ་དབང་ལྔ་ལས་དབང་ལྔ་ཡུལ་ལྔ་རྣམས་ཀྱི་ཐ་སྙད་སོར་བཞག་སྟེ་ཐུན་མོང་དུ་མཛད་ཅིང་
མཆོག་གི་དབང་པོ་བསྣན་ཏེ་གསུངས་སོ། །དེ་ཡང་ཡུལ་ལྔའམ་སྒྲ་སོགས་དེ་ཙམ་ལྔ་ལས་
འབྱུང་ལྔ་བྱུང་བ་མ་ཡིན་ཏེ། ཇི་ལྟར་ན་སྔར་ཁམས་ལེར་རང་བཞིན་ནི་བཞི་པའི་དུས་ཏེ་ནམ་
མཁའི་ཁམས་སོ་ཞེས། སྙོམ་འཇུག་གི་བདེ་བ་འཇིག་རྟེན་པའི་བཞི་པའི་དུས་རྡུལ་མུན་སྙིང་
སྟོབས་ཀྱི་ཡོན་ཏན་གསུམ་ཆ་མཉམ་པ་ཀུན་གཞི་ནམ་མཁའ་ལྟ་བུ་དེ་ལ་རང་བཞིན་ནམ་གཙོ་
བོའི་ཐ་སྙད་འདོག་པས་དེར་ནམ་མཁའ་བསྡོམས་པས་མཆོག་དབང་བསྣན་ཀྱང་ཉེར་བཞི་
ལས་ལྷག་པར་མི་འགྱུར་རོ། །དེའི་ངང་ལས་ས་ཆུ་མེ་རླུང་བཞི་དང་ཡིད་དང་བློ་དང་ང་རྒྱལ་
བདུན་བྱུང་བ་ནི་མུ་གཉིས་པ་དང༌། དེ་ལས་བྱུང་བ་དབང་ལྔ་ཡུལ་ལྔ་ལས་དབང་ལྔ་མཆོག་ཡེ་
ཤེས་ཀྱི་དབང་པོ་ཁུ་བ་འབྱུང་བ་དུང་ཅན་མ་བཅས་བཅུ་དྲུག་ནི་རྣམ་འགྱུར་ཁོ་ནའི་མུའོ། །འདི་
སྐབས་ཡིད་ཅེས་པ་ཡིད་དབང་དང༌། བློ་རྣམ་ཤེས་ཚོགས་དྲུག་དང༌། ང་རྒྱལ་ནི་ངར་འཛིན་
པའི་རྣམ་ཤེས་ཏེ་ཉོན་ཡིད་ལ་བྱས་ན་འཐད་པར་མཐོང༌། ཆོས་རྗེ་བུ་སྟོན་གྱིས། དབང་ཤེས་
ལྔའི་ཡིད་དང༌། རྣམ་རྟོག་གི་བློ་དང༌། ངར་འཛིན་ཉོན་ཡིད་ཅེས་གསུངས། ཀུན་མཁྱེན་དོལ་
པོ་པས་ཡོན་ཏན་རྣམས་དང་བཅས་པའི་ཡིད་ཀུན་གཞི་དང༌། བློ་རྣམ་ཤེས་ཚོགས་དྲུག་དང༌།
ངར་འཛིན་ཉོན་ཡིད་ལ་བཞེད། མཁས་གྲུབ་རྗེས། ཡིད་ཡིད་ཤེས། བློ་དེའི་འཁོར་གྱི་སེམས་
62

དུས་འཁོར་ནང་ལེ་འགྲེལ།
བྱུང་ང་རྒྱལ་ངར་འཛིན་ཅེས་གསུངས། ལོངས་སྤྱོད་པ་པོ་བདག་ནི་ཐ་སྙད་དུ་ཕུང་པོ་ལྔ་ལ་
བཏགས་པ་ཙམ་སྟེ་རང་གི་ངོ་བོ་རྫས་སུ་མེད་ཀྱང་བཏགས་པའི་སྒོ་ནས་ལོངས་སྤྱོད་པ་པོར་
འདོད་ལ། དོན་དམ་པར་སེམས་ཀྱི་རང་བཞིན་འོད་གསལ་བ་རྡོ་རྗེ་ཅན་ནི་བདག་ཉིད་ཆེན་པོ་
ཁྱབ་བདག་མཆོག་གི་གོ་འཕང་གཡོ་བ་མེད་པ་ལོངས་སྤྱད་བྱ་སྤྱོད་བྱེད་དང་བྲལ་བ་ཉིད་དོ།
དེ་ནས་ཕྱི་རོལ་གྱི་འབྱུང་བ་རྣམས་ལ་སོགས་པ་ནང་དུ་ལུས་ལ་ཚང་ཚུལ་གསུངས་པ། འདིར་
ནང་དུ་ལུས་ལ་སྭ་ཡི་ཁམས་ནི་སྲུ་བ་ཉིད་དོ། །དེ་བཞིན་ཆུ་ནི་གཤེར་བ་དང་མེ་ཡ༷ང་ཚ་བ་དང་
ནི་རླུང་གི་ཁམས་ནི་ཡང་ཞིང་གཡོ་བ་བརྐྱང་བསྐུམ་སོགས་བྱེད་པ་ཉིད་དེ། ལུས་ཀྱི་བུག་པ་
རྣམས་ནི་སྟོང་པ༷་ནམ་མཁའི་ཁམས་དྭག་སྟེ། ལུས་ཀྱི་གཞི་འཛིན་པ་བརྟན་པ༵ འི་རུས་པ་དཔྱི་
ནས་སྒལ་ཚིགས་དང་ཕྲག་པའི་བར་ནི་འཆི་མེད་རི་བོ་མཆོག་སྟེ་ལྷུན་པོ་དང༌། ཕྱི་རོལ་དུ་ཆར་
འབབ་པ་ནི་ནང་དུ་ལུས་ལ་འདིར་ནི་ལྕེ་དང་ལྕེ་ཆུང་དག་ལས་འཛག་པའི་སྟུ་ཀ་ཞེས་པའི་
བདུད་རྩིར་འགྱུར་རོ། །ཕྱི་རོལ་དུ་རྡོ་རྗེ་འབབ་པ་འབྲུག་གི་སྒྲ་ནི་ལུས་ལ་ནང་དུ་རྒྱུ་མ་འཁྲོག་
པའི་སྒྲ་དང༌། དེ་བཞིན་དུ་ཕྱི་ནང་སྦྱར་ཏེ་ལྷ་ཡི་གཞུ་འཇའ་ཚོན་ཡང་བཤད་པ་དག་སྟེ། ཕྱི་
རོལ་དུ་ཆུ་སྲང་དྲུག་ཅུའི་བདག་ཉིད་ཅན་དུས་ཀྱི་ཆུ་ཚོད་རྣམས་ནི་ནང་དུ་དབུགས་རྡུབ་པ་དང་
དབུགས་འབྱུང་བ་ཟུང་གཅིག་དག་གོ། །ནང་དུ་དབུགས་འབྱུང་རྡུབ་ཟུང་གཅིག་ཏུ་བརྩིས་
པའི་དབུགས་རྣམས་དགུ་བརྒྱ་ཉིས་འགྱུར་སྟོང་དང་བརྒྱད་བརྒྱ་དྭག་གིས་ནང་གི་འཕོ་བ་
གཅིག་ཏུ་འགྱུར་བ་སྟེ། ཕྱི་རོལ་གྱི་འཕོ་བ་ནི་ཡེ་རླུང་གི་ཆ་བུ་ལོན་དང་བཅས་པའི་དབུགས་
གྲངས་དེ་སྙེད་ཀྱིས་དུས་སྦྱོར་རེ་རེ་འཆར་ཞིང་ནང་དུ་ལྟེ་བའི་རྩ་འདབ་འབྱུང་བའི་དཀྱིལ་
འཁོར་ལྔ་འབབ་པའི་རྩ་ཆེན་བཅུ་གཉིས་སུ་དབུགས་ཀྱི་འཕོ་བར་འགྱུར་རོ། །དེ་བཞིན་དུ་ཕྱི་
རོལ་དུ་ཉི་མ་ཁྱིམ་རེ་རེར་འཕོ་བ་བཞིན་ཞག་སུམ་ཅུའི་ཟླ་བས་བྱེད་ལ་ནང་དུ་དཀྱིལ་འཁོར་
ལྔ་འབབ་པའི་རྩ་ལྔ་རྣམས་ཀྱིས་སོ། །ཕྱི་རོལ་གྱི་དུས་ལུས་ལ་སྦྱར་བའོ། །གཟའ་རྣམས་ནང་
63

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དུ་ལུས་ལ་སྦྱར་བ་ནི། སྐར་རྩིས་པ་རྣམས་ཀྱི་བརྩི་བར་བྱ་བ་གཟའ་རྣམས་ནི་ནང་དུ་ལུས་ལ་
བུག་པའི་དབྱེ་བའོ་ཞེས་པ། རྭ་འགྱུར་དུ་སྐར་མ་རྣམས་ནི་བུག་པའི་ཞེས་བསྒྱུར། དེ་ཡང་
བཤང་ལམ་གྱི་བུག་པ་གཟའ་ཟླ་བ། གཅི་བའི་བུག་པ་ཉི་མ། ཁུ་བའི་བུག་པ་དུས་མེ། ཁའི་
བུག་པ་སྒྲ་གཅན། མིག་གཡས་པའི་བུག་པ་བཀྲ་ཤིས། གཡོན་པའི་བུག་པ་གཟའ་ལྷག །སྣ་
གཡས་པའི་བུག་པ་ཕུར་བུ། གཡོན་པ་པ་སངས། རྣ་བ་གཡས་པའི་བུག་པ་སྤེན་པ། གཡོན་པ་
མཇུག་རིངས་ཏེ་གཟའ་བཅུ་ནང་ལུས་ཀྱི་བུག་པ་དང་སྦྱར་བའི་ངེས་པའོ། །སླར་ཡང་བཀྲ་
ཤིས་སོགས་གཟའ་ལྔ་མཇུག་རིངས་དང་དྲུག་དབང་པོ་དྲུག་གི་དབྱེ་བ་ནི་ལེའུ་ལྔ་པར་འཆད་
དོ༑ ༑ཐུར་མ་བདུན་བསྣོལ་བའི་ཕྱོགས་བཞིར་རྒྱུ་སྐར་བདུན་རེ་སྟེ་གྲོ་བཞིན་དང་བྱི་བཞིན་ཐ་
དད་དུ་བགྲང་བའི་ཉེར་བརྒྱད་དང༌། དེ་དག་གི་ཟུར་རམ་མཚམས་བཞིར་དབྱུག་གུའི་རྒྱུ་སྐར་
བཞི་སྟེ།དེ་ལྟར་ན་ཕྱི་རོལ་དུ་རྒྱུ་སྐར་སོ་གཉིས་དག་ནི་ནང་དུ་ལུས་ལ་སོ་ཡི་ཕྲེང་བ་སོ་གཉིས་
ཏེ༑ དེ་དག་ལ་གཟའི་རྐང་པ་རིམ་དང་རིམ་མིན་དུ་རྒྱུ་བའི་དབྱེ་བ་དང་མཐུན་པར་སྟེང་དང་
འོག་ཏུ་རྒྱུ་སྐར་བཅུ་བཞི་རེ་ཡིན་ནོ། །ལོ་ཡི་རྗེས་སུ་འབྲངས་པ་ཉིན་ཞག་སུམ་བརྒྱ་དྲུག་ཅུ་ནི།
ནང་དུ་ཆུ་ཚོད་གཅིག་གི་ཡུན་ལ་རྒྱུ་བའི་དབུགས་སུམ་བརྒྱ་དྲུག་ཅུ་རྣམས་ཡིན་ཏེ། ནང་དུ་ཆུ་
ཚོད་རེ་ལ་ཕྱི་རོལ་དུ་ལོ་རེ་ལྟར་བྱས་པའོ། །དེ་ལྟ་བུའི་དབུགས་སུམ་བརྒྱ་དྲུག་ཅུའི་གྲངས་ནི་
ཕྱི་རོལ་དུ་ཆུ་ཚོད་དྲུག་ཅུ་རེས་ཞག་རེ་རྫོགས་པའི་ཁྱིམ་གྱི་ཉིན་ཞག་གི་གྲངས་སུམ་བརྒྱ་དྲུག་
ཅུ་རྣམས་ནི་ནང་དུ་ལུས་ལ་སུམ་བརྒྱ་དྲུག་ཅུའི་ཚིགས་ཀྱི་དབྱེ་བར་འགྱུར་རོ། །ནང་དུ་ཁུ་བའི
རོ་འབབ་པའི་རྩ་སྟོང་ཕྲག་བདུན་ཅུ་རྩ་གཉིས་རྣམས་ནི་ཕྱི་རོལ་དུ་འཇིག་རྟེན་གྱི་ཁམས་ན་རྒྱ་
མཚོ་ཆེན་པོར་འབབ་པའི་ཆུ་བོ་སྟོང་ཕྲག་བདུན་ཅུ་རྩ་གཉིས་རྣམས་སོ། །འདིར་བླ་མ་དག་རྩ་
སྟོང་ཕྲག་དོན་གཉིས་རྫོགས་པ་ན་ཁམས་མ་རྫོགས་ཤིང་ཁམས་རྫོགས་པ་ན་རྩ་སྐམ་པའི་མགོ་
ཚུགས་ནས་ཡུན་རིང་སོང་བས་རྩ་དེ་རྣམས་ཚང་བར་ཁམས་ཇི་ལྟར་འབབ་སྙམ་ན་རྣལ་འབྱོར་
64

དུས་འཁོར་ནང་ལེ་འགྲེལ།
གྱི་སྟོབས་ཀྱིས་རྩ་བསྐམ་པ་རྣམས་སླར་གསོས་ནས་ཁམས་འབབ་པ་ཡོད་པས་ཕྱི་རོལ་ནང་ལ་
སྦྱར་བ་འདི་ཐ་མལ་པ་ཁོ་ནའི་དབང་དུ་མིན་གྱི་སྐྱེས་བུ་སྤྱིའི་དབང་དུ་བྱས་པས་སྐྱོན་མེད་ཅེས་
གསུངས་ཀྱང༌། ནང་དུ་ཁམས་འབབ་པའི་རིགས་ཅན་རྩ་དེ་ཙམ་ཡོད་པས་ཆོག་གི་དེ་ཙམ་སྤྲོས་
མི་དགོས་པ་འདྲའོ། །ནང་དུ་རྒྱུ་མ་ནི་ཕྱི་རོལ་དུ་སྤྲིན་ཏེ་རོ་འབབ་པ་དང་སྒྲ་སྒྲོགས་པའི་ཕྱིར་
རོ༑ ༑རྒྱུད་ལས་རྒྱུ་མ་ཞེས་པ་ལ་རྣམ་དབྱེ་ཐོབ་ཀྱང་མ་སྦྱར་བར་མཛད་དོ། །རི་བོང་ཅན་གྱི་
ཞེས་ཟླ་བའི་ཚྭ་བཅུ་དྲུག་ནི་ནང་དུ་ལུས་གནས་གཞན་དང་གཞན་དུ་ཁུ་བ་འཕོ་བའི་ཆ་བཅུ་
དྲུག་ཡོད་པ་ལ་བཞག་པ་གཅིག་དང༌། དེ་ལས་གཞན་སྤུ་ལ་སོགས་པ་ཁམས་ཀྱི་རྣམ་པར་
འགྱུར་བ་བཅུ་དྲུག་རྣམས་ལ་བཞག་པ་གཅིག་དང་འཇོག་ལུགས་གཉིས་ཀྱི་རང་བཞིན་ཡོད་པ་
ལས་འདིར་ཕྱི་མ་དེ་ཉིད་འཆད་པ་ནི་སྤུ་ཕྲ་སྦོམ་གཉིས་ནི་བ་སྤུ་དང་སྐྲ་ཚེས་གཅིག་དང་གཉིས་
པའོ། །དེ་བཞིན་དུ་པགས་པ་སྲབ་འཐུག་ནི་གསུམ་པ་དང་བཞི་པ། ནང་དང་ཕྱིའི་ཁྲག་གམ་སླ་
བ་དང་སྐབ་གཉིས་ནི་ལྔ་པ་དང་དྲུག་པ། དེ་བཞིན་ཤ་ཕྲ་རགས་གཉིས་ནི་བདུན་པ་དང་བརྒྱད་
པ༑ རྩ་ཕྲ་རགས་གཉིས་ནི་དགུ་པ་དང་བཅུ་པ། རུས་པ་ཕྲ་རགས་གཉིས་བཅུ་གཅིག་པ་དང་
བཅུ་གཉིས་པ། རྐང་ཕྲ་རགས་གཉིས་བཅུ་གསུམ་པ་དང་བཅུ་བཞི་པ། ཁུ་བ་སླ་བ་དང་བསྐ་བ་
གཉིས་ནི་བཅོ་ལྔ་པ་དང་བཅུ་དྲུག་པ་ཡིན་ནོ། །དེ་ནས་འབྱུང་པོའི་སྐྱེ་གནས་སོགས་ལུས་ལ་
སྦྱར་བ་ནི། རྣམ་བཤད་རིགས་པར། སྐྱེ་དང་བདེན་དང་དེ་བཞིན་ཡོད། །སེམས་ཅན་གནས་
དང་མི་མ་ཡིན། །ཅུང་ཟད་ལུས་དང་ས་ལ་སོགས། །འབྱུང་པོའི་སྒྲ་ནི་མཁས་རྟོག་བྱ། །ཞེས་
གསུངས་པ་རྣམས་ཀྱི་ནང་ནས་སྐབས་འདིར་སེམས་ཅན་ལ་འབྱུང་པོའི་སྒྲ་སྦྱར་བ་སྟེ། སེམས་
ཅན་འབྱུང་པོ་རྣམས་དང་འབྱུང་པོའམ་སྲིད་པ་ཚོལ་བ་རྣམས་ཀྱི་ཟས་ལྟ་བུའོ་ཞེས་ཀུན་བཏུས་
སུ་གསུངས་པ་ལྟ་བུའོ། །དེས་ན་སྒྲུབ་པ་པོ་རང་ལ་ལྟོས་པའི་ཕྱི་རོལ་འཇིག་རྟེན་གྱི་ཁམས་ན་
སེམས་ཅན་གྱི་སྐྱེ་གནས་བཞི་ཡོད་པ་དག་གི་ཆོས་མཐུན་སྒྲུབ་པ་པོ་རང་གི་ལུས་ལ་ཚང་ཚུལ་
65

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
འཆད་པའམ། ཡང་ན་འབྱུང་པོའི་སྒྲ་ས་སོགས་ལ་འཇུག་པའི་དབང་དུ་བྱས་ནས་ས་སོགས་
འབྱུང་བའི་སྐྱེ་གནས་རྣམས་ནང་ལུས་ལ་ཚང་ཚུལ་འཆད་པའོ་ཞེས་ཤེས་པར་བྱས་ལ། ཕྱི་རོལ་
བརྟན་པ་སའི་སྐྱེ་གནས་ཅན་ནི་ནང་དུ་སྤུ་རྣམས་དང་། ཕྱི་རོལ་དུ་རླུང་གི་སྐྱེ་གནས་སྒོང་སྐྱེས་
ནི་ནང་དུ་ཤིག་རྣམས་དང༌། ཕྱི་རོལ་དུ་མེའི་སྐྱེ་གནས་ཅན་མངལ་སྐྱེས་ནི་ནང་དུ་ཁུ་བ་ཉིད་དོ།།
ཕྱི་རོལ་དུ་ཆུའི་སྐྱེ་གནས་ཅན་སྲིན་བུའི་རིགས་སོ། །དྲོད་གཤེར་ལས་སྐྱེས་པ་ནི་ལུས་ལ་ཡང་
སྲིན་བུའི་རིགས་ལ་སོགས་པའོ། །དངོས་སུ་མ་གསུང་ཀྱང་རོའམ་ནམ་མཁའི་སྐྱེ་གནས་
ནི་ནང་དུ་ཕྲ་མོའི་གཟུགས་ཅན་སྲོག་ཆགས་རྣམས་དྭང་བཅས་པ༵་རྣམས་ནི་དེ་ལྟར་ལུས་ལ་
འབྱུང་པོ་ཡི་སྐྱེ་གནས་རྣམ་པ་བཞི་ཚང་བའོ། །དེ་ལྟར་ན་སྐྱེ་གནས་ལྔ་པོ་འདིས་ནང་སེམས་
ཅན་དང༌། སེམས་ཅན་མ་ཡིན་པ་འབྱུང་བའི་ཁམས་རྣམས་ཀྱི་སྐྱེ་གནས་ཀྱང་བསྡུས་པར་
བཤད་དགོས་པ་འདྲ་ལ། རྩ་ཤིང་སོགས་བརྟན་པ་སའི་སྐྱེ་གནས་ཅན་ལས་གཞན་གསུམ་
ལའང་སེམས་ཅན་རྣམས་ཀྱི་ལས་ཀྱི་དབང་གིས། བེམས་པོའི་དངོས་པོ་སྒོ་ང་སོགས་སམ་རླུང་
སོགས་ལས་འབྱུང་བའང་ཡོད་དུ་མི་རུང་བ་མ་ཡིན་ལ། རྫུས་ཏེ་སྐྱེ་བ་ནི་གར་ཡང་མི་སྲིད་པ་མ་
ཡིན་ཞིང་ལས་དགེ་མི་དགེའི་དབང་གིས་ནམ་མཁའ་སོགས་ལས་ཟས་ཀྱི་ཆར་དང༌། མཚོན་
ཆའི་ཆར་སོགས་བྱུང་བ་ནམ་མཁའི་སྐྱེ་གནས་ཅན་དུ་སྣང་ཚུལ་ཀུན་རྫོབ་ལ་ལྟོས་ན་བཤད་དུ་
མི་རུང་བ་མེད་པས། འབྱུང་བ་ལྔའི་སྐྱེ་གནས་འདི་སེམས་ཅན་དང་སེམས་ཅན་མ་ཡིན་པ་ཀུན་
ལ་དོན་གྱིས་སྦྱར་རུང་ན་གཞུང་འདིའི་འཆད་ཚུལ་ལ་ཅུང་ཟད་སྒོ་ཡངས་པར་ཕན་འདྲ་སྟེ་སུས་
ཀྱང་དེ་ལྟར་བཤད་པ་མ་མཐོང་བས་བརྟག་པའི་སྒོར་སྨྲོས་པ་ཡིན་ལ། འདི་ལྟར་ན་གོང་དུ་
ཁམས་ལེར་བརྟན་པ་སའི་སྐྱེ་གནས་ལྗོན་པ་སོགས་གསུངས་པ་དེ་ཤིང་ལ་བཟུང་ནའང་མི་
རུང་བ་མེད་མོད་དེ་དུད་འགྲོ་སྐྱེ་གནས་བཞིའི་རྫུས་སྐྱེས་སུ་གསུངས་པ་དོན་ཅི་ཡིན་དང༌། ནང་
སེམས་ཅན་ལ་སྦྱར་ན་སའི་སྐྱེ་གནས་ཅན་ཡོད་མེད་ཇི་འདྲ་ཡིན་པ་དང༌། ཕྱིའི་དངོས་པོ་རྣམས་
66

དུས་འཁོར་ནང་ལེ་འགྲེལ།
ཀྱི་སྐྱེ་གནས་ནི་སའི་སྐྱེ་གནས་ཅན་འབའ་ཞིག་དུ་འདོད་དགོས་སམ་མི་དགོས་ཀྱི་དོགས་པ་ད་
དུང་ལུས་ཡོད་པར་སྣང་བས་མཁས་པ་དག་གིས་དཔྱད་པར་རིགས་སོ། །ཕྱི་རོལ་དུ་དགའ་བ་
ལྭ་སོགས་པའི་ཚེས་བཅོ་ལྔ་པོ་རྣམས་ནི་མཐེ་བོང་ལ་སོགས་པ་སོར་མོ་རྣམས་ཀྱི་ཚིགས་
རྣམས་ཏེ། ལག་པ་གཡོན་པའི་མཐེའུ་ཆུང་ནས་བརྩམ་སྟེ་མཁའ་རླུང་མེ་ཆུ་ས་ཞེས་པའི་ཁམས་
སུ་སྦྱར་ཞིང་། དེ་དག་གི་ཚིགས་བཅོ་ལྔ་པོ་ནི་དཀར་ཕྱོགས་ཀྱི་ཚེས་དགའ་བ་སོགས་བཅོ་ལྔ་
དང་སྦྱར་རོ། །ལག་གཡས་ཀྱི་སོར་མོ་རྒན་པོ་མཐེ་བོང་ནས་བརྩམ་སྟེ་སྡུད་རིམ་གྱིས་ས་ཆུ་མེ་
རླུང་མཁའ་དང་། དེ་དག་གི་ཚིགས་བཅོ་ལྔ་ནག་པོའི་ཕྱོགས་ཀྱི་དགའ་བ་ལ་སོགས་ཚེས་བཅོ་
ལྔའོ། །དེའི་རྗེས་ཀྱི་ཟླ་བ་ལ་ནི་རྐང་པ་གཡོན་དང་གཡས་ཀྱི་སོར་མོ་རྣམས་དེ་ལྟར་སྦྱར་ཏེ་ཟླ་
བ་གཉིས་ཀྱིས་དུས་གཅིག་རྫོགས་ཤིང༌། དེ་ལན་དྲུག་གིས་ལོ་གཅིག་གིས་དུས་འཁོར་བར་
འགྱུར་རོ། །སྤྱི་བོའི་པདྨ་དང་ལྟེ་བའི་པདྨ་དག་ཀྱང་ལྷན་སྐྱེས་དགའ་བ་བསྐྱེད་ནུས་པ༵་ཡིན་
པའི་ཕྱིར་སྔར་བསྟན་པ་ལྟར་ལྷན་ཅིག་སྐྱེས་པའི་སྐུར་འགྱུར་ཞེས་པ་ནི་ལྟེ་བའི་གཏུམ་མོའི་མེ་
དང་སྤྱི་བོའི་ཧཾ་ཡིག་ཁུ་རྡུལ་ཐབས་ཤེས་སུ་གྱུར་པ་ནི་ལྷན་སྐྱེས་བདེ་བ་འདྲེན་པའི་རྒྱུ་ཐུན་མིན་
ཡིན་པས་དམིགས་བསལ་ཏེ་གསུངས་པའོ། །དེ་ནི་ནུས་པའི་ངེས་པའོ། །འདིར་ཀྱང་ཡིག་
གིས་གསང་བའང་སྡུད་ཅེས་བོད་འགྲེལ་རྣམས་སུ་བཤད། མཐོ་རིས་སོགས་ནང་ལུས་ལ་སྦྱར་
བའི་ངེས་པ་ནི། འདིར་ཕྱི་རོལ་དུ་ཚངས་པའི་ཡུལ་ས་ནང་དུ་ལུས་ལ་གཙུག་ཏོར་ནས་མགྲིན་
པའི་བར་ནི་མཐོ་རིས་ཀྱི་འཇིག་རྟེན་ནོ། །ལག་མཆོག་གཉིས་དག་དང་རྐང་པ༵་དག་ནི་རིམ་
བཞིན་མི་ཡུལ་དང་སྭ་འོག་གི་འཇིག་རྟེན་ནོ། །ཆུ་གཏེར་བདུན་དང་གླིང་བདུན་དང་རི་བོ་
བདུན་པོ་རྣམས་ནི་ནང་དུ་ལུས་ལ་གཤེར་བའི་ཁམས་རྣམས་དང་འཇམ་པ༵་ཡི་ཁམས་རྣམས་
དང་སྲ་བ་དང་གསུམ་གྱི་རང་བཞིན་གྱི་ཁམས་རྣམས་སོ། །དེ་ཡང་ལུས་ཀྱི་གཤེར་བའི་ཁམས་
ལས་ལན་ཚྭའི་ཆུ་གཏེར་རམ་རྒྱ་མཚོ་ནི་གཅི་བ་ཡིན་པ་སོགས་གཤེར་བ་སོགས་ཀྱི་ཁམས་
67

༼ཞ༽རྨི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
འདི་དག་རྣམས་ཀྱིའོ་ཞེས་པ་ཆང་གི་རྒྱ་མཚོ་ནི་རྡུལ་ལོ། །ཆུའི་རྒྱ་མཚོ་སྟ་ཀ་ཞེས་པ་ལྕེ་ཆུང་གི་
བདུད་རྩི། གྱིས་ཇོས་ངར་སྣབས་ཞེས་འདོན། འོ་མའི་རྒྱ་མཚོ་བུད་མེད་རྣམས་ཀྱི་འོ་མ་དང༌།
སྐྱེས་པ་རྣམས་ཀྱི་བད་ཀན་གྱི་ཁམས་སོ། །ཞོའི་རྒྱ་མཚོ་མགོ་བོའི་ཀླད་པ། མར་གྱི་རྒྱ་མཚོ་ནི་
ཞག །སྦྲང་གི་རྒྱ་མཚོ་ནི་ཁུ་བའོ། །འཛམ་གླིང་ཆེན་པོ་དུམ་བུ་བཅུ་གཉིས་པ་ནི་ལག་པ་དང༌།
རྐང་པའི་དུམ་བུ་བཅུ་གཉིས་ཏེ། སྔར་ཚིགས་བཅད་ཉེར་ལྔ་པར་ལག་གཡས་རླུང་གཡོན་མེ།
རྐང་གཡས་ཆུ་གཡོན་ས་ཁམས་སུ་བཤད་པས། ལག་གཡས་ཀྱི་དུམ་བུ་གསུམ་ཤར་གླིང་
གསུམ་དང༌། གཡོན་ལྷོ་གླིང་དུམ་གསུམ། རྐང་གཡས་བྱང་གི་གསུམ། གཡོན་ནུབ་གླིང་
གསུམ་ཡིན་ནོ། །ནང་གི་གླིང་རྣམས་ལས། དྲག་པོ་ཤ །ཁྲུང་ཁྲུང་མཆིན་པ། མིའམ་ཅི་སྙིང༌།
ཀུ་ཤ་ཚིལ། འོད་དཀར་རྒྱུ་མ། ཟླ་བ་རྩ་སྟེ་འཇམ་པའི་ཁམས་རྣམས་སོ། །རྡོ་རྗེའི་རི་སྟེ་ལྕགས་
རི་ནི་རྐང་ལག་གི་སེན་མོ། །བསིལ་རི་ལག་པའི་རུས་པ། དྲོ་ཎ་ཉེ་བའི་དཔུང་རུས་ཏེ་ལག་
ངར། ནོར་བུའི་འོད་དཔུང་བའི་རུས་པ། ནི་ཥ་ཊ་རྐང་པའི་བོལ་གོང་གི་རུས་པ། མན་ད་རིའི་
རི་ནི་བྱིན་པའི་རུས་པ། འོད་སྔོན་ནི་བླ་ཡི་རུས་པ་སྟེ་ལུས་ཀྱི་སྲ་བའི་ཁམས་རྣམས་སོ། །རི་
བརྒྱད་པ་དབུས་ཀྱི་རི་རབ་ལྷུན་པོ་ནི་ལུས་ཀྱི་སྒལ་ཚིགས་ཏེ་དཔྱི་ནས་བརྩམ་སྟེ་ཕྲག་པའི་
མཐར་ཐུག་གི་བར་གྱི་རུས་པའོ། །ཕྱི་རོལ་དུ་མེ་དང་རླུང་གི་དཀྱིལ་འཁོར་ནི་ཀྱེ་རྒྱལ་པོ་ནང་
དུ་ལུས་ལ་ཁྲག་དང་པགས་པའོ་ཞེས་ཁྲག་ལ་དྲོད་ཁྱབ་པར་གནས་པ་དང༌། པགས་པར་བ་སྤུ་
རྣམས་ལ་རླུང་རྒྱུ་བས་ཁྱབ་པར་གནས་པས་སོ། །ལུས་ཀྱི་སྐྲ་རྣམས་ནི་ཕྱི་རོལ་གྱི་གྲུབ་པ་
མཐའ་དྭག་སྟེ། དེ་ཡང་ཕྱི་རོལ་དུ་མཁའ་ལ་སྤྱོད་པ་ས་ལ་སྤྱོད་པ་དང་། ས་འོག་ན་སྤྱོད་པའི་
སྲིད་པ་གསུམ་གྱི་གནས་སུ་གནས་པའི་རྣམས་པ་གསུམ་དུ་འགྱུར་ཞིང་གྲུབ་པ་རབ་འབྲིང་ཐ་
མ་དུ་མའི་དབྱེ་བ་དག་གིས་གྲུབ་པ་རྣམ་པ་སྣ་ཚོགས་པའོ། །དེ་ཡང་ཕྱི་རོལ་དུ་མཁའ་ལ་སྤྱོད་
པ་རྣམས་ནི་ནང་དུ་ལུས་ལ་མགོ་ལ་སྐྱེས་པའི་སྐྲ་རྣམས་སོ། །ས་སྤྱོད་རྣམས་མཆན་ཁུང་ལ་
68

དུས་འཁོར་ནང་ལེ་འགྲེལ།
སྐྱེས་པའི་སྤུ་བ་སྤུ་ལས་རགས་པ་རྣམས་སོ། །ས་འོག་ན་གནས་པ་རྣམས་བྷ་ག་དང་རྟགས་
ལས་སྐྱེས་པའི་སྤུ་རྣམས་སོ། །དངོས་སུ་མ་བརྗོད་པ་ཉིད་ལས་བ་སྤུ་རྣམས་ནི་འབྱུང་པོའི་
རིགས་བྱེ་བ་ཕྲག་ཕྱེད་དང་བཅས་པའི་གསུམ་གྱི་མཚན་ཉིད་དོ། །མཐོ་རིས་ལ་སོགས་པའི་
ངེས་པའོ། །དེ་ནས་ཕྱི་རོལ་གྱི་མེ་གསུམ་ནང་ལ་ཚང་བར་གསུངས་ཏེ། ཕྱི་རོལ་དུ་འཇིག་རྟེན་
ན་མེ་གསུམ་དུ་གྲགས་པ་ནི། རྡོ་རྗེའི་ལྕགས་རི་ལ་གནས་པ་ལྷོ་ཕྱོགས་རྟ་གདོང་གི་མེ་དང༌།
ཁྱིམ་བཅུ་གཉིས་ཀྱི་བདག་པོ་ནམ་མཁའ་ལ་གནས་པ་ཉི་མའི་མེ་དང༌། རང་བཞིན་བསྲེག་བྱ་
ཟ་བའི་མེ་ཕལ་ཝལ་པ་གསུམ་པོ་ནི། ནང་དུ་ལུས་སྙིང་གའི་པདྨ་གཞུའི་རྣམ་པ་ལ་རྡོ་རྗེའི་གློག་གི་
མེའོ། །མགྲིན་པའི་པདྨ་ཟླུམ་པོ་ལ་ཁྱིམ་བདག་ཉི་མའི་མེའོ། །ལྟེ་བའི་པདྨར་ཐབ་ཁུང་གྲུ་བཞི་
ལ་བསྲེག་བྱ་ཟ་བ་ཤ་ཟའི་མེ་སྟེ། །དེ་ལྟར་སྙིང་མགྲིན་ལྟེ་བའི་པདྨ་དག་ལ་རྡོ་རྗེ་སྟེ་གློག་གི་མེ་
དང་ཉི་མ་དང་བསྲེག་བྱ་ཟ་བའི་རྩེ་མོ་ཅན་མེ་རྣམས་རབ་ཏུ་འཕྲོ་བ་སྟེ། དེ་ཡང་རིམ་པ་ཡིས་
གཞུ་ཡི་རྣམ་པ་དང་ཟླུམ་པོ་དང་ནི་ཉིན་རེ་བཞིན་དུ་ཡང་སྲེག་བླུག་སྲེག་པར་བྱེད་པ་ཆུ་
གཏེར་ཟུར་ཏེ་གྲུ་བཞི་པ་ཅན་གྱི་ཐབ་ཁུང་དག་ལ་ཡང་གནས་ཏེ་གོང་དུ་བརྗོད་པ་བཞིན་ནོ།
z�
འཇིག་རྟེན་ལས་སྣང་གི་མེ་གསུམ་པོ་དེ་དག་གི་གོང་ན་མེ་གཞན་པ་དྲི་མ་མེད་པའི་འོད༵་ཟེར་
ཙརབ་ཏུ་འཕྲོ་བ་ཡེ་ཤེས་ཀྱི་གཟུགས་ཅན་གཏུམ་མོའི་མེ་ནི། མུན་པ་དག་གི་མཐར་ཞེས་པ་ཁ་
མཅིག་མུན་པའི་རྣལ་འབྱོར་ལ་གནས་པས་དུ་བ་སོགས་ཀྱི་མཚན་མ་མཐོང་ཞིང་དེས་གཏུམ་མོ་
རང་འབར་དུ་བྱེད་པ་ལ་བཤད། ཁ་ཅིག་ལས་རླུང་གཡོ་བའི་མུན་པ་ཟད་པའི་མཐར་མངོན་དུ་
གསལ་ཞེས་དང༌། ཁ་ཅིག་མུན་པ་ཅན་སྒྲ་གཅན་གྱི་རྩ་དབུ་མ་དག་གི་མཐའ་སྟེ་མར་སྣ་ནས་
གཏུམ་མོའི་མེ་གསལ་ཞེས་བཤད་དེ། ཕྱི་མ་འདི་ཚིག་ཕྱི་མ་དང་འབྱོར་བས། མུན་པ༵་སྒྲ་གཅན་
གྱི་རྩ་དབུ་མ་དྭག་གི་མར་སྣའམ་མཐར་གནས་པ་དེ་ནི་རྣལ་འབྱོར་པས་ལམ་དུ་བྱས་པ་ལས་
མངོན་དུ་སྣང་ཞིང་གསལ་བར་འགྱུར་ལ། གནས་གང་དུ་སྣང་ཞེ་ན་དབུ་མའི་ནང་དུ་སྟེ། གང་
69

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཞིག་ཕྱི་རོལ་ཁྱིམ་གྱི་མེ་ཉི་མ་དང་གློག་གིས་མི་གདུང་ཞིང་། དེ་མ་ཟད་སྣང་བའི་འོད་ཅན་རི་
བོང་འཛིན་པ༵་དང་བཀྲ་ཤིས་སོགས་གཟའ་དང་ཐ་སྐར་སོགས་སྐར་མ་ལ་སོགས་ཞེས་པས་ཤ་
ཟའི་མེ་སོགས་བཟུང་སྟེ། དེ་ལྟ་བུ་དག་མེད་པ་དེ་ན་མངོན་དུ་སྣང་བའོ་ཞེས་གསུངས་ཏེ།
སྤྱིར་གཏུམ་མོའི་མེ་ལྟེ་བ་ལ་གནས་པར་གསུངས་པ་ལྟར་དེར་ཡང་གནས་མོད་ཀྱི། སམྦུ་ཊི་
ལས། ཚངས་པའི་མེ་ནི་སུམ་མདོར་གནས་ཞེས་གསུངས་པ་ལྟར། ལྟེ་འོག་སོར་བཞི་གསང་
གནས་ཀྱི་སྟེང་གི་ཆར་མེ་ཐབ་གྲུ་གསུམ་གྱི་རྣམ་པ་ཅན་གྱི་རྩ་དུང་ཅན་མའི་དབུས་སུ་གཏུམ་
མོའི་མེ་ཁྱད་པར་ཅན་གནས་ལ། རྣལ་འབྱོར་བས་དེ་ལ་ཐབས་ཀྱིས་གནད་དུ་བསྣུན་པ་ལས་
གཏུམ་མོའི་མེ་ཤིན་ཏུ་ཕྲ་ཞིང་རྣོ་བ་འབར་བའི་སྟོབས་ཀྱིས་དཔྲལ་བའི་པདྨའི་ལྟེ་བའི་དྷ་ཏཱིའི་
ནང་གི་ཁམས་དཀར་པོ་ཞུ་བ་ལས། བྱང་ཆུབ་ཀྱི་སེམས་དྷ་ཏཱིའི་ནང་ནས་བར་མ་ཆོད་པར་
འབབ་པའམ་ཡང་ན་དེ་ལྟར་བབ་པས་རྣམ་རྟོག་གིས་བར་མི་ཆོད་པ་བདེ་བ་འཆར་བའི་དོན་
ཏེ༑ འགྲེལ་བར་གསང་བའི་པདྨ་དང་དཔྲལ་བའི་པདྨ་ལ་མི་ཆོད་པ་སྟེ་ཞེས་གསུངས་པའི་དོན་
ཏོ༑ ༑དེ་ནི་བཞི་པ་བདེ་ཆེན་གྱི་ཡེ་ཤེས་འདྲེན་པ་ལ་མི་བསླུ་བས་ན་བདེན་པའི་ཡེ་ཤེས་ཀྱི་
གཟུགས་ཏེ་ཡེ་ཤེས་ནམ་མཁའི་གཟུགས་ཅན་རྣལ་འབྱོར་པ་ལ་དངོས་སུ་སྐྱེ་བར་བྱེད་དོ། །
ཞེས་སོ། །ད་ནི་གཟའ་ཡི་ལོངས་སྤྱོད་པའི་ཆུ་ཚོད་ལ་སོགས་པ་ནང་ལ་སྦྱར་བ་ནི། རེས་ཀྱི་
གཟའ་བདུན་དང༌། བརྒྱད་པ་རིགས་ལྡན་གྱི་ལོངས་སྤྱོད་ལ་གནས་པ་དང་བཅས་པའི་གཟའ་
བརྒྱད་ནི་སྙིང་གའི་པདྨ་འདབ་མ་བརྒྱད་པ་ལ་སྟེ། ཤར་གྱི་འདབ་མ་ལ་ཉི་མའོ། །མེར་ཟླ་བ།
ལྷོར་བཀྲ་ཤིས། བདེན་བྲལ་གཟའ་ལག །ཆུར་ཕུར་བུ། རླུང་དུ་པ་སངས། ལུས་ངན་གནོད་
སྦྱིན་ཕྱོགས་ཀྱི་འདབ་མར་སྤེན་པའོ། །དབང་ལྡན་དུ་རིགས་ལྡན་གྱི་ལོངས་སྤྱོད་ཕྱེད་ལ་
མཇུག་རིངས་ཏེ། ལོངས་སྤྱོད་བྱེད་གཞན་ལ་ནི་སྒྲ་གཅན་ནོ། །དེ་ཡང་རེས་ཀྱི་གཟའ་ནས་
མགོ་བརྩམ་སྟེ་ཉིན་མཚན་གྱི་ཐུན་བརྒྱད་ལ་གཟའ་རྣམས་དུས་ལ་འཆར་བ་ལ་སྤེན་པའི་
70

དུས་འཁོར་ནང་ལེ་འགྲེལ།
ལོངས་སྤྱོད་ཀྱི་ཕྱེད་ལ་ཕྱེད་དུ་བྱས་པ་ནི་མཇུག་རིངས་དང་རྭ་ཧུ་ལོངས་སྤྱོད་པའོ། །རབ་ཏུ་
གསལ་བར་བྱས་པའི་གཟའ་ཡི་ཆུ་ཚོད་དྲུག་ཅུ་ནི། ལྟེ་བའི་པདྨ་འདབ་མ་དྲུག་ཅུ་རྩ་བཞི་པ་
ལས་སྟོང་པའི་འདབ་མ་བཞི་དོར་བའི་ལྷག་མ་དྲུག་ཅུ་ལ་དཀྱིལ་འཁོར་དྲུག་ཅུ་པོ་འབབ་པའི་
ཆུ་ཚོད་རྣམས་ཏེ། རེས་གཟའ་སོ་སོ་ཆུ་ཚོད་དྲུག་ཅུ་རེའི་གྲངས་ལ་ལོངས་སྤྱོད་དོ། །སྨིན་མའི་
དབུས་སུ་འདབ་མ་བཅུ་དྲུག་ཡོད་པ་ལས་འདབ་མ་གཉིས་ལ་སྟོང་པ་འབབ་ཅིང་འདབ་མ་
བཅུ་བཞི་ལ་ཟླ་བའི་ཉིན་ཞག་གི་རྐང་པ༵་མདའ་དབང་འབྱུང་སོགས་མ་ནུ་སྟེ་བཅུ་བཞི་རྣམས་
ནི༑ དང་པོའི་འདབ་མ་ལ་ཆུ་ཚོད་ལྔའི་བདག་ཉིད་ཀྱི་རྐང་པ་སྟེ། དེ་བཞིན་དུ་གཉིས་པ་དང་
གསུམ་པ་ལའང་ལྔའོ། །འདབ་མ་བཞི་པ་ལ་ཆུ་ཚོད་བཞི་ནས་བདུན་པ་ལ་གཅིག་གི་བར་དུའོ།།
དེ་བཞིན་ལུགས་ལས་བཟློག་པས་བརྒྱད་པ་ལ་ཆུ་ཚོད་གཅིག་ནས་བཅུ་བཞི་པ་ལ་ལྔ་ཡི་བར་
དུའོ། །སླར་ཡ༷ ང་འདི་ལྟ་སྟེ་ཀྱེ་མི་བདག་ཅེས་བོས་ནས་མགྲིན་པ་ལོངས་སྤྱོད་ཀྱི་འཁོར་ལོར་
སྐར་མའོ་ཞེས་པ་མགྲིན་པའི་རྩ་ཡི་འདབ་མ་སུམ་ཅུ་རྩ་གཉིས་ལས་བཞི་ནི་སྟོང་པ་ཡིན་ལ།
ལྷག་ཉེར་བརྒྱད་པོ་གྲོ་བཞིན་བྱི་བཞིན་ཐ་དད་དུ་བགྲང་བས་རྒྱུ་སྐར་ཉི་ཤུ་རྩ་བརྒྱད་པོ་རྣམས་
སུ་འགྱུར་རོ། །དེ་ཡང་ཐུར་མ་བདུན་གྱི་རེ་ཁཱ་བསྣོར་བས་ཕྱོགས་རེ་རེ་ཐུར་རྩེ་བདུན་རེ་འབྱུང་
བ་ལ། ཤར་གྱི་ཐུར་རྩེ་དབུས་མ་ལ་རྒྱུ་སྐར་ཤར་དབུས་མ་ནམ་གྲུ་བཀོད་ནས། དེ་ནས་བརྩམ་
སྟེ་གཡོན་བསྐོར་གྱིས་ཐ་སྐར་བྲ་ཉེ་སྨིན་དྲུག་རིམ་བཞིན་བཀོད་པས་དབང་ལྡན་མཚམས་སུ་
ནི་སྟོང་པ་དབྱུག་གུའི་རྒྱུ་སྐར་གྱི་འདབ་མའོ། །ཐུར་མ་བདུན་པོ་རྣམས་ནི་རྒྱུ་སྐར་ཉེར་བརྒྱད་
རྒྱུ་བའི་འདབ་མའི་མིང་ཅན་གྱི་རྩའོ། །དེ་ནས་བྱང་གི་ཐུར་མ་ལ་སྣར་མ་ནས་བདུན་པ་མཆུའི་
བར་དུ་གཡོན་སྐོར་དུ་འགོད་པ་དེ་ལྟར་ཕྱོགས་ཀུན་ཏུ་འཁོར་བར་འགོད་པ་ཡིན་ནོ། །སླར་
ཡང་ལྟེ་བའི་པདྨར་རྒྱུ་སྐར་རྣམས་ཀྱི་ལོངས་སྤྱད་བྱ་ཆུ་ཚོད་དྲུག་ཅུ་ཡིན་པར་རྣལ་འབྱོར་ལྡན་
པ༵་དག་གིས་རིག་པར་བྱའོ། །ཆུ་ཚོད་ཀྱི་ཆ་ཤས་ནི་ཆུ་སྲང་དྲུག་ཅུ་སྟེ་ཆུ་ཚོད་དྲུག་ཅུ་ལ་ཆུ་སྲང་
71
ཐདཔསཀྱིའིབྱེ

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
སུམ་སྟོང་དྲུག་བརྒྱ་འབྱུང་བ་གསལ་བར་ཏེ་ངེས་པར་དེ་མཐའ་དག་ནང་དུ་ལུས་ལ་ནི་ལག་པ་
དང་རྐང་པ་ལ་སོགས་དག་གི་ཚིགས་ལ་སྟེ་འཆད་པར་འགྱུར་བའོ། །བརྒྱད་པ་ལྟེ་བའི་ཆུ་
སྐྱེས་ལ་སོགས་པའི་འདབ་མ་དང་སྣ་བུག་གཡས་གཡོན་གྱི་དཀྱིལ་འཁོར་ཕུང་ལྔ་དང༌།
ཁམས་ལྔ་འབབ་པའི་ངོ་བོ་ཉིད་ཀྱི་གནས་པ་ནི། ལྟེ་བའི་ཆུ་སྐྱེས་སོགས་ཚིགས་བཅད་སོ་
བརྒྱད་པ་ནས་བཞི་བཅུ་པའི་བར་གྱིས་བསྟན་ཏེ། ཕྱི་རོལ་དུ་ཉི་མ་ཁྱིམ་བཅུ་གཉིས་སུ་ལོ་ལ་
འཁོར་བ་ཇི་ལྟ་བར། ནང་དུ་ལུས་ལ་ལྟེ་བའི་ཆུ་སྐྱེས་ཀྱི་ཉི་མའི་འདབ་མ་དྭག་ལ་སྲོག་ཅེས་
པའམ་དབུགས་ཀྱི་རླུང་གི་འཕོ་བ་བཅུ་གཉིས་སུ་རིམ་པར་འཁོར་ཏེ། འཕོ་བ་རེ་ལ་མཆོག་གི་
ཆ་དབུ་མའི་རླུང་ངམ་སྲོག་གི་ནུས་པ་རྒྱུ་བ་དང་བཅས་པ་ཡི་ནི་འཕོ་བ་དག་རིམ་པས་འབྱུང་
བར་ཤེས་སོ། །སྲོག་གམ་དབུགས་ཟུང་དགུ་བརྒྱ་ཉིས་འགྱུར་བརྒྱ་ཕྲག་བཅོ་བརྒྱད་དག་གིས་
ནང་དུ་འཕོ་བ་རེ་རེར་འགྱུར་ཏེ། ཕྱི་རོལ་དུ་ཆུ་ཚོད་བརྒྱ་ཕྲག་བཅོ་བརྒྱད་ཀྱིས་ཉི་མའི་ཁྱིམ་
འཕོ་བ་གཅིག་ཏུ་འགྱུར་བ་བཞིན་ནོ། །དེ་ཡང་ཐོག་མར་དུས་སྦྱོར་ཀརྐ་ཊ་ནས་མགོ་བརྩམ་སྟེ་
རིམ་པས་འཕོ་བ་བཅུ་གཉིས་འབྱུང་བ་ཡིན་ནོ་ཀྱེ་མི་ཡི་དབང་པོ་ཞེས་འབོད་པའི་སྒྲའོ། །དེའི་
རྒྱུ་མཚན་དུས་སྦྱོར་གང་གི་ཁྱིམ་ལ་ཉི་མ་གནས་པས་ན་ཁྱིམ་དེ་ཐོག་མར་བྱས་ནས་ཁྱིམ་དྲུག་
ཉིན་མོ་དང་དྲུག་མཚན་མོར་རིམ་པ་བཞིན་དུ་འཁོར་བ་དེ་ལ་དཔགས་ནས་ཀརྐ་ཊ་དང་པོར་
བྱེད་པའི་ཚུལ་དེ་ནི་རིག་པར་བྱ་སྟེ། ཉི་མ་དང་པོར་སྐྱེས་པའི་ཁྱིམ་ཀརྐ་ཊ་ཡིན་པ་དེ་བཞིན་དུ་
མི་མངལ་ནས་སྐྱེས་པ་ཐམས་ཅད་ཀྱི་སྲོག་གི་ནུས་པ་དང་པོར་དུས་སྦྱོར་གང་དུ་སྐྱེས་པར་གྱུར་
པའི་ཁྱིམ་དེ་ནི་ཀརྐ་ཊའི་མིང་ཅན་དུ་རིག་པར་བྱ་སྟེ། མངལ་དུ་ཞུགས་པའི་ཟླ་བ་དེ་ཆུ་སྲིན་གྱི་
ཁྱིམ་ཟླ་ཡིན་ལ། དེ་ནས་བགྲང་བའི་བདུན་པ་ཀརྐ་ཊ་ལ་སྲོག་སྐྱེ་བར་འདོད་པའི་ཕྱིར་རོ། །
དེས་ན་སྲོག་སྐྱེ་བའི་གནས་སུ་འགྱུར་རོ་ཞེས་པའི་རིགས་པས་སོ་ཞེས་ཇོ་འགྱུར་ལྟར་རོ། །ཕྱི་
རོལ་དུ་ཁྱིམ་གྱི་དུས་སྦྱོར་གྱི་གང་ཤར་བའི་བདུན་པ་དེ་ནུབ་ཅིང༌། ནུབ་པ་ནས་བདུན་པར་
72

དུས་འཁོར་ནང་ལེ་འགྲེལ
གྱུར་པ་དེ་ནི་ཤར་བར་རིག་པར་བྱ་སྟེ། དེ་ལྟར་ཐུར་མ་བདུན་གྱི་དབྱེ་བས་དུས་སྦྱོར་གྱི་ཚད་ནི་
ཤེས་པར་བྱ་ཞེས་དང༌། དབྱེ་བས་སོ་ཞེས་པ་རྫོགས་ཚིག་མེད་པར་ཆ་བདུན་ཐུར་མས་དུས་
སྦྱོར་གྱི་ཚད་ཤེས་པར་བྱེད་པ་ལ་འཆད་པའང་ཡོད། ཐུར་མ་བདུན་པ་རྒྱུ་སྐར་ཉེར་བརྒྱད་ཀྱི་
གྲོ་བཞིན་བྱི་བཞིན་རྐང་པ་བཞིར་བསྡོམ་པས་རྒྱུ་སྐར་རྐང་པ་དགུ་རེར་ཁྱིམ་རེར་བྱས་པའི་
དབྱེ་བས་སོ་ཞེས་འཆད་པའང་ཡོད་དོ། །དེ་ལྟར་ཕྱི་རོལ་གྱི་དུས་སྦྱོར་སོ་སོའི་འཆར་ཚད་དང་།
ཆུ་སྲིན་གྱི་ཁྱིམ་ལ་ཉི་མ་གནས་པ་ནས་ཉི་རྐང་འཕེལ་ཏེ་ནོར་དུ་གྱུར་ནས་བྱང་བགྲོད་བྱེད་པ་
དང༌། ཀརྐ་ཊ་ནས་ཉི་རྐང་གི་ལོངས་སྤྱོད་བུ་ལོན་དུ་གྱུར་པས་འགྲིབ་སྟེ་ལྷོ་བགྲོད་བྱེད་པས་
རྒྱུ་སྐར་ཕྱེད་ལ་འཕེལ་ཕྱེད་ལ་ནུབ་པས་འཕེལ་འགྲིབ་ཆ་མཉམ་པའམ་འདྲ་བར་བྱེད་པ་དང༌།
དེ་བཞིན་དུ་ཕྱི་རོལ་དུ་ལོངས་སྤྱོད་ལ་འཆད་པ་དང་དཀྱིལ་འཁོར་ལ་ལྷག་པའི་ཚེས་ཀྱི་ཉིན་
ཞག་བཅུ་གཅིག་དང་བཞི་ཆ་རྣམས་ཀྱི་ཚུལ་དག་ཀྱང་ནང་དུ་རླུང་གི་བགྲོད་པ༵་གཡས་རྒྱུ་དང་
གཡོན་དུ་རྒྱུ་བ་ལ་ཤེས་པར་བྱ་སྟེ། ལུས་ཀྱི་ནང་དུ་དབུགས་ཀྱི་འཕོ་ཆུང་རེ་རེའི་མཚམས་སུ་
དབུ་མའི་དབུག་བཅུ་གཅིག་དང་དབུགས་གཅིག་གི་བཞི་ཆ་གཅིག་རྣམས་ལས་རླུང་གི་ཆ་ལས་
ཆད་ཅིང་བུ་ལོན་དུ་འགྱུར་ལ། དབུ་མའི་དབུགས་ཀྱི་ཆ་ལ་དེ་ཉིད་ནོར་དུ་གྱུར་པར་རིག་པར་
བྱ་ཞིང་གཉིས་ཀ་བསྡོམ་ནས་མཉམ་པར་འགྱུར་རོ། །དེ་ལྟར་ཕྱི་རོལ་དུ་སྐར་རྩིས་ཀྱི་ཆོ་གས་
མཉམ་པར་རྒྱུ་བ་ནི་ཉི་མའི་ཁྱིམ་འཕོ་བ་སོ་སོའི་མཚམས་སུ་ཉིན་ཞག་ཆད་པ་དང་ལྷག་པ་སྟེ།
རྐང་པ་ཆུ་སྲང་བཅོ་ལྔ་དང་བཅས་པའི་དབྱུ་གུ་ང་དྲུག་གི་བདག་ཉིད་ལ་ཞག་ཏུ་བྱས་པ་ནི་ཕྱི་
རོལ་དུའོ། །ནང་དུ་བུ་ལོན་དང་ནོར་གྱིས་མཉམ་པ་ཡེ་ཤེས་ཀྱི་ཆ་ལྔ་བཅུ་རྩ་དྲུག་རྐང་བཅས་
ཀྱི་དབུགས་ཀྱི་བདག་ཉིད་དེ་ཕྱི་ནང་གི་དུས་སྦྱོར་འཕོ་བའི་དབྱེ་བས་སོ་ཞེས་པ་ནི་འཕོ་བ་བཅུ་
གཉིས་འཁོར་བའོ། །ཕྱི་རོལ་དུ་ཉི་མས་ཉིན་ཞག་སུམ་ཅུར་འཕོ་བ་རེའི་དཀྱིལ་འཁོར་ལྔ་
ལོངས་སྤྱོད་ཅིང་། ཉིན་དྲུག་དབྱུག་གུ་སུམ་བརྒྱ་དྲུག་ཅུས་དཀྱིལ་འཁོར་རེ་རེ་ལ་ལོངས་སྤྱོད་
73

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ་བཞིན་དུ། ནང་དུ་དབུགས་བརྒྱ་ཕྲག་བཅོ་བརྒྱད་ཀྱིས་འཕོ་བ་རེ་རེའི་དཀྱིལ་འཁོར་ལྔ་ཀ་
ལོངས་སྤྱོད་ཅིང་། དབུགས་སུམ་བརྒྱ་དྲུག་ཅུས་དཀྱིལ་འཁོར་རེ་རེ་ལོངས་སྤྱོད་དོ། །ལྟེ་བའི་
རྩ་ཡི་འཁོར་ལོ་ལ་དང་པོར་བཞི། དེའི་ཕྱི་ལ་བརྒྱད། དེའི་ཕྱི་ལ་བཅུ་གཉིས། དེའི་ཕྱི་རོལ་དུ་
དྲུག་ཅུ་རྩ་བཞི་ཡོད་པ་ལས། འཕོ་བ་བཅུ་གཉིས་འབབ་པའི་འདབ་མ་བཅུ་གཉིས་པོའམ་
པདྨའི་འདབ་མ་རེ་རེ་དག་ལ་ཞེས་སམ། འགྱུར་གྱི་དབང་གིས་རེ་རེ་ཡི་པདྨའི་འདབ་མ་དག་
ལ་དཀྱིལ་འཁོར་ལྔ་ཡི་རླུང་རབ་ཏུ་འབབ་སྟེ། འདབ་མ་དེའི་འོག་གི་ཕྱོགས་ནུབ་ཏུ་འཛིན་མ་
ས་ཡི་དཀྱིལ་འཁོར་དང་ནི། གཡོན་ནམ་བྱང་དུ་ཆུ་དང་། གཡས་སམ་ལྷོ་རུ་མེ་དང༌། སྟེང་
ངམ་ཤཱར་དུ་རླུང་གི་དཀྱིལ་འཁོར་ནི་རབ་ཏུ་འབབ་སྟེ་འདབ་མའི་དབུས་དྭག་ཏུ་ཡང་སྟོང་པ་
ནམ་མཁའི་དཀྱིལ་འཁོར་གྱི་རླུང་འབབ་པའོ། །དེ་ལྟར་ས་ལ་སོགས་པ་དཀྱིལ་འཁོར་གྱི་དབྱེ་
བ་ལྔ་ཡིས་རིམ་བཞིན་འཕོ་བར་འགྱུར་ཏེ་འཕོ་ཆུང་རེ་ལ་དབུགས་སུམ་བརྒྱ་དྲུག་ཅུ་རེ་ཡོད་དོ།།
འཕོ་ཆུང་གི་དཀྱིལ་འཁོར་རེ་རེ་རྫོགས་པའི་མཚམས་སུ་རྐང་པ་དང་བཅས་པའི་དབུགས་བཅུ་
གཅིག་རེ་ལ་མཉམ་པ༵་དབུ་མའི་ཡེ་ཤེས་ཆའི་རླུང་རབ་ཏུ་འབབ་པ་ཡིན་པས། འཕོ་ཆེན་རེའི་
དཀྱིལ་འཁོར་ལྔ་ཀ་རྫོགས་པའི་མཚམས་སུ་ཡེ་རླུང་ལྔ་བཅུ་རྩ་དྲུག་དང་དབུགས་གཅིག་གི་
བཞི་ཆ་འམ་རྐང་པ་གཅིག་ལོངས་པས། དེས་དམན་པའི་དབུགས་ནི་དྲུག་ཅུ་ཡི་ལྷག་མ་དང་
བཅས་པ་འཕོ་ཆེན་རེ་རེའི་དཀྱིལ་འཁོར་ལྔའི་རྒྱུ་བའི་གྲངས་ཏེ་དབུགས་སུམ་བརྒྱ་དང་གསུམ་
དང་དབུགས་གཅིག་གི་བཞི་ཆ་གསུམ་ཡོད་པའོ། །དེ་ལྟར་འཕོ་ཆེན་དང་འཕོ་ཆུང་གི་འཕོ་བའི་
དབྱེ་བ་རྣམས་ནི་ཉིན་ཞག་སོ་སོའི་དུས་སུ་ནང་གི་དུས་སྦྱོར་གྱི་དབྱེ་བ༵་དག་གིས་རབ་ཏུ་
འབྱུང་བར་འགྱུར་ཞིང༌། དེ་ཡང་སྟོང་པ་ནམ་མཁའ་ལ་སོགས་དཀྱིལ་འཁོར་ལྔའམ་དེ་ཉིད་ལྔ་
ནི་ངེས་པ༷ར་བྱང་སྟེ། སྣ་བུག་གཡོན་དུ་རབ་ཏུ་འབབ་ལ། ས་ལ་སོགས་པ་སྡུད་རིམ་གྱི་
དཀྱིལ་འཁོར་ལྔ་ནི་གཡས་སུའོ། །དེ་དག་གི་བདག་པོ་ནི་མི་མཉམ་པའི་དུས་སྦྱོར་གཡོན་གྱི་
74

དུས་འཁོར་ནང་ལེ་འགྲེལ།
ཁྱིམ་དྲུག་གི་སྟོང་པ་ལ་སྒྲ་གཅན་དང་། མཉམ་པའི་དུས་སྦྱོར་གཡས་ཀྱི་ཁྱིམ་དྲུག་གི་སྟོང་པ་
ལ་དུས་མེ་བདག་པོའོ། །དེ་བཞིན་དུ་སྔ་མ་གཡོན་དང་། ཕྱི་མ་གཡས་ཀྱི་འབྱུང་བ་ལ་སྦྱར་ཏེ་
རླུང་ལ་ཟླ་བ་དང་ནི་ཉི་མ་དག་དང༌། མེ་ལ་གཟའ་ལག་དང་ས་སྐྱེས་ཆུ་ལ་ལྷ་མིན་བློན་པོ་པ་
སངས་དང་། ལྷའི་བླ་མ་ཕུར་བུ་དང་། ས་ལ་མཇུག་རིངས་དང་སྤེན་པ༵་འདི་བཅུ་དག་ནི་ནམ་
མཁའ་ལྭ་སོགས་དཀྱིལ་འཁོར་ལྔ་པོ་རྣམས་ལ་བདག་པོ་སྟེ་རང་རང་གི་ཞིང་ཅན་ནམ་ཞིང་
ལ་དབང་བ་ཅན་གཟའ་བཅུ་ཡིན་ནོ། །ཕྱི་རོལ་དུ་ཟླ་བ་དྲུག་ལ་ཉི་མ་ཁྱིམ་དྲུག་དག་ཏུ་ལོངས་
སྤྱོད་པ་ལུག་འཁྲིག་སེང་སྲང་གཞུ་བུམ་སྟེ་མི་མཉམ་པའི་ཁྱིམ་དྲུག་ལ་ཟླ་བ་ཁུ་བའི་ཁམས་
དབང་ཕྱུག་ཏུ་སྟེ་བདག་པོར་འགྱུར་ཞིང༌། དེ་ཡང་ནང་དུ་བྱང་དག་ཏུ་སྟེ་གཡོན་གྱི་ཆ་ལ་རྒྱུ་
བའི་ཁྱིམ་དྲུག་ལ་ཁུ་བའི་ཁམས་ཟླ་བ་དེ་ལྟར་བདག་པོའོ། །དེ་བཞིན་དུ་མི་བདག་ཅེས་བོས་
ནས་ལྷོ་རུ་སྟེ་གཡས་སུ་རྒྱུ་བ་མཉམ་པའི་ཁྱིམ། གླང་ཀར་བུ་མོ་སྡིག་པ་ཆུ་སྲིན་ཉ་ཁྱིམ་དྲུག་ལ་
ཕྱི་དང་ནང་དུ་ཡང་ཉི་མ་རྡུལ་གྱི་ཁམས་བདག་པོའོ། །དཀྱིལ་འཁོར་གྱི་བདག་པོའི་ངེས་པའོ།།
གནས་པ་བཅུ་པ་སྲོག་ལ་སོགས་པ་རླུང་གི་བྱ་བའི་ངོ་བོ་ཉིད་ཀྱི་གནས་པ་འཕྲོས་དོན་དང་
བཅས་པ་གསུངས་པ། དེ་སྟེང་སྙིང་གའི་སོགས་ཚིགས་བཅད་ཞེ་གཅིག་པ་ནས་ལྔ་བཅུ་པའི་
བར་གྱིས་བསྟན་ཏེ། སྐབས་འདིར་ལྟེ་བའི་འཁོར་ལོ་ནང་དུ་བཞི་དང་། དེའི་ཕྱིར་བརྒྱད། དེའི་
ཕྱིར་བཅུ་གཉིས། དེའི་ཕྱི་རོལ་དྲུག་ཅུ་རྩ་བཞི་པོ་རྣམས་ཏེ་འདབ་མའི་སྒྲས་དབུགས་འབབ་
པའི་ཆོས་ཅན་རྣམས་བཟུང་ངོ་ཞེས་འགྲེལ་པས་གསུངས་པ་ལ། འགྲེལ་བྱེད་སྔ་མ་ཁ་ཅིག་སྟོང་
པའི་རྩ་བཞི་ལ་འཕོ་བ་སོགས་ཀྱི་རླུང་མི་རྒྱུ་ཡང༌། རེས་འགའ་ཉི་ཙེ་བའི་རླུང་རྒྱུ་བས་དབུགས་
ཀྱི་ཆོས་ཅན་དུ་གསུངས་པ་མི་འགལ་ཞེས་དང༌། ཁ་ཅིག་རྣལ་འབྱོར་གྱི་སྟོབས་ཀྱིས་རླུང་རྒྱུ་བ་
ཡོད་པ་ལ་དགོངས་ཞེས་ཟེར་ཀྱང༌། འཕོ་བར་གཏོགས་པའི་རླུང་མི་རྒྱུ་བས་སྟོང་པར་བཤད་
ཀྱི༑ སྤྱིར་རྩ་རྣམས་སུ་རླུང་གཏན་མི་རྒྱུ་བ་ཡོད་དགོས་པ་མི་འདྲ་ལ། དབུགས་འབབ་པའི་
75

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཆོས་ཅན་རྣམས་བཟུང་ངོ་ཞེས་པས་སྟོང་པའི་རྩ་བཞི་དོར་བའི་ལྷག་མ་བཟུང་ངོ་ཞེས་པའི་དོན་
ནོ༑ ༑ལྟེ་བའི་འཁོར་ལོ་དེ་ཡི་སྟེང་དུ་སོར་མོ་ཕྱེད་དང་བཅས་པའི་བཅུ་གཉིས་ཀྱི་མཚམས་སུ་
སྙིང་གའི་ཕྱོགས་སུ་པདྨ་ནོར་གྱི་འདབ་མ་དག་ལ་རྩྭ་ཡི་འཁོར་ལོ་ཡང་དག་གནས་ཞེས་པ་
འགྱུར་གྱི་དབང་གིས་ཏེ། ལ་ཞེས་པ་གི་ཞེས་པའི་དོན་དུ་བྱས་ན་འཆད་བདེ་ལ། དོན་ནི་སྙིང་
གའི་ཕྱོགས་སུ་རྩ་ཡི་འཁོར་ལོ་པདྨ་ནོར་གྱི་འདབ་མ་དག་ལ་ཡང་དག་པར་གནས་པའི་སྲོག་
ལྭ་སོགས་པ༵་རླུང་གི་ཚོགས་བཅུ་པོ་འབབ་པ་ཡིན་ཏེ་ཞེས་སོ། །འདི་སྐབས་ལྟེ་བའི་བུ་ག་ནས་
སྙིང་གའི་བར་ལ་མི་ཕལ་པའི་རང་སོར་ཕྱེད་བཅུ་གསུམ་ཅུང་མེད་པས་འགྲེལ་པའི་དགོངས་པ་
ལེན་ཚུལ་འགའ་ཞིག་བཤད་པ་དགོས་པ་ཆུང་ལ། སྙིང་ག་དང་ལྟེ་བའི་རྩ་འཁོར་གྱི་བར་ཚད་
རགས་པ་ཡིན་ན་ཅུང་ཟད་རེའི་འགལ་བ་མེད་པར་མངོན་ནོ། །སྙིང་གའི་རྩ་དེ་ལ་ཡང་ཟླ་བ་
དང་ཉི་མ་དང་མེ་སྟེ་སྒྲ་གཅན་གྱི་རྩ་རྣམས་རིམ་པར་གཡོན་དྭང་གཡས་དང་དབུས་སུའོ། དེ་
ཡང་གཡོན་དུ་རྩ་ལ་ནི་རི་བོང་ཅན་ཟླ་བའི་མཚན་མ་ཁུ་བའི་ཡོན་ཏན་གྱི་རྟེན་ཅན་རྐྱང་མའི་
ནུས་པ་རབ་ཏུ་འབབ་སྟེ་ངེས་པར་ཁ་དོག་དཀར་པོའོ། །དེ་བཞིན་གཡས་སུ་ཁ་དོག་དམར་པོ་
ཉི་མ་ཡི་མཚན་མ་འབབ་པའོ་ཞེས་སོ། །འདི་སྐབས་རྩ་བརྒྱད་ལས་གཡོན་གྱི་རྩ་བཞི་དཀར་
༑ ༑གཡས་ཀྱི་བཞི་དམར་པོ་ལ་ཟླ་ཉིའི་མཚན་མ་འབབ་ཅེས་སྔ་མ་དག་གསུངས། ཡང་ཕྱི་
མ་དག་གིས་དེ་མི་འཐད་དེ་སྙིང་གའི་རྩ་འཁོར་ཐམས་ཅད་ཁ་དོག་ནག་པོར་གསུངས་པས་ན།
རྩ་བརྒྱད་ཀྱི་དབུས་སུ་རྩ་གསུམ་ཡོད་པའི་གཡོན་རྐྱང་མ་ཁ་དོག་དཀར་པོ་རི་བོང་མཚན་མ་
འབབ་པ་དང་། གཡས་རོ་མ་དམར་པོ་ཉི་མ་འབབ་པ་དང༌། དབུས་སྒྲ་གཅན་གྱི་རང་བཞིན་ཡེ་
རླུང་འབབ་པའོ་ཞེས་བཤད། རྩ་བརྒྱད་ཀྱི་དབུས་དྲང་པོའི་གནས་སུ་ནི་དུས་མེའི་ཞེས་སྒྲ་
གཅན་གྱི་གཟུགས་སམ་རང་བཞིན་ཡེ་རླུང་ནི་རབ་ཏུ་འབབ་སྟེ། མཉམ་པ༵་དྲག་ལྭ་ཇི་ཙམ་
འབབ་ན། དཀྱིལ་འཁོར་ལྔ་རྫོགས་པའི་འཕོ་ཆེན་རེ་ལ་བུ་ལོན་དུ་གྱུར་པ་དམན་པའི་དོན་
76

དུས་འཁོར་ནང་ལེ་འགྲེལ།
གྱིས་དབུགས་གསུམ་དང་རྐང་པ་གསུམ་གྱིས་དམན་པའི་དབུགས་ནི་དྲུག་ཅུ་སྟེ་ལྔ་བཅུ་ང་
དྲུག་རྐང་པ་དང་བཅས་པ་འབབ་པའོ། །སྙིང་གའི་ཆུ་སྐྱེས་རྩིབས་བརྒྱད་པ་འདི་རྣམས་ཐུན་
ཚོད་འཕོ་བའི་གནས་སུ་གྱུར་པའི་རྩ་ཡིན་པ་རིགས་པར་བྱ་སྟེ། ཇི་ལྟར་ན། ཞག་གཅིག་གི་ཆུ་
ཚོད་དྲུག་ཅུ་ལ་བརྒྱད་ཀྱིས་བགོས་པས། ཐུན་ཚོད་རེ་ལ་དབྱུག་གུ་བདུན་དང་དབྱུ་གུ་ཕྱེད་ཆུ་
སྲང་སུམ་ཅུ་རེ་ཐོབ་པས་དེ་དབུགས་ཀྱི་གྲངས་སུ་བསིལ་བས་བརྒྱ་ཕྲག་ཉི་ཤུ་རྩ་བདུན་གྱིས་
རྩ་དང་རྩ་རེ་རེ་ལ་སྲོག་ཡང་དག་པར་རྒྱུ་བར་འགྱུར་ཏེ། སྣའི་བུག་པར་དཀྱིལ་འཁོར་ལྔ་
འབབ་པར་བྱེད་པ་ནི་འདི་རྣམས་ཀྱི་ཆ་ལས་འགྱུར་རོ། །དེ་ཡང་རྩ་འདབ་རེ་རེ་ལ་དབུགས་དེ་
ཙམ་རེ་རྒྱུ་ཡང་དབུགས་དེ་རྣམས་བར་མ་ཆད་དུ་གཡོན་དང་གཡས་ཀྱི་འདབ་མ་རེ་རེ་ནས་རྒྱུ་
བ་མ་ཡིན་ཏེ། གཡས་གཡོན་འཕོ་བ་ཆུ་ཚོད་ལྔ་རེའི་མཚམས་ནས་འཕོ་དགོས་པས། སྙིང་གའི་
གཡོན་རྩ་ལྟ་བུ་གཅིག་ལ་དབྱུ་གུ་ལྔའི་དབུགས་བུ་ལོན་དང་བཅས་པ་སྟོང་དང་བརྒྱད་བརྒྱ་
རྒྱུན་ཆགས་སུ་རྒྱུས་ནས། དེ་ནས་གཡས་ཀྱི་འདབ་མ་ལ་དེ་ཙམ་ཞིག་རྒྱུ་ཞིང༌། དེ་ནས་སྔར་གྱི་
གཡོན་པའི་རྩ་ལ་རང་གི་ཐུན་ཚོད་ཀྱི་དབུགས་ཉིས་སྟོང་བདུན་བརྒྱ་ལས། སྟོང་བརྒྱད་བརྒྱ་
སྤྱོད་ཟིན་པའི་ལྷག་དབུགས་དགུ་བརྒྱ་རྒྱུ་བ་ནི་ཆུ་ཚོད་གཉིས་དང་ཆུ་སྲང་སུམ་ཅུའོ། །དེ་ནས་
དེ་དང་ཉེ་བའི་གཡོན་གྱི་རྩ་ལ་དབུགས་དགུ་བརྒྱ་བརྒྱུས་པས་འཕོ་བ་གཅིག་གི་དབྱུག་གུ་ལྔར་
གཡོན་ནས་རྒྱུ་བ་རྫོགས། དེ་ནས་སྔར་གྱི་གཡས་པའི་རྩ་ལ་དབྱུག་གུ་ཕྱེད་གསུམ་གྱི་དབུགས་
རྒྱུ་བ་སོགས་དེའི་ཚུལ་གྱིས་དབྱུག་གུ་ལྔའི་དབུགས་ཀྱི་གྲངས་གཡོན་དང་གཡས་སུ་རེས་མོས་
རྒྱུ་ན་སྣའི་དབུགས་གཡོན་དུ་འཕོ་བའི་དུས་སྦྱོར་གྱི་དབུགས་གྲངས་དང་འགྲིག་པས་ཤིན་ཏུ་
ལེགས་ཤིང༌། གཡས་གཡོན་གྱི་འདབ་མ་རེ་རེར་ཆུ་ཚོད་བདུན་དང་ཆུ་སྲང་སུམ་ཅུ་བར་མ་
ཆད་དུ་རྒྱུ་ན་སྣ་བུག་གཡས་གཡོན་གང་རུང་ནས་ཀྱང་དེ་སྙེད་བར་མ་ཆད་དུ་རྒྱུ་དགོས་པས་
ཤིན་ཏུ་མི་འགྲིག་ཅེས་བཤད་པ་ལེགས་པ་འདྲའོ། །རླུང་བཅུ་སྙིང་གའི་རྩ་ལ་གནས་པའི་ཚུལ་
77

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ནི༑ སྲོག་གི་རླུང་ནི་རྩ་སུ་ཤུསྣ་ཡིད་བཟང་མ་ལ་སྟེང་དུ་འབབ་པ་དང་། ཐུར་སེལ་ནི་ལྟེ་བའི་
འོག་ཏུ་དུང་ཅན་མ་ལ་ཐུར་དུ་འབབ་པ་དང༌། མཉམ་གནས་ནི་ཤར་གྱི་འདབ་མའི་རྩ་སྣར་མ་
ཞེས་པ་ལ་ལྷག་པའི་ལྷ་སྟེ་བདག་པོའོ། །དེའི་ཚུལ་གྱིས་སྙིང་གའི་རྩ་པདྨ་ནོར་གྱི་འདབ་མ་སྟེ་
བརྒྱད་པོ་དག་ལ་རླུང་བརྒྱད་ནི་གཡས་བསྐོར་དུ་སྟེ། གྱེན་དུ་རྒྱུ་བ་ནི་མེའི་འདབ་མར་རྩ་ལག་
ལྡན་གྱི་ལྕེ་ལ་དང༌། ཁྱབ་བྱེད་ནི་ལྷོའི་འདབ་མར་རྩ་དམར་སེར་ལའོ། །ཀླུ་ནི་བདེན་བྲལ་གྱི་
འདབ་མར་རྩ་རྒྱལ་ཞེས་བྱ་བ་ལ་གནས་པ་དང༌། རུས་སྦལ་ནི་ཆུའི་འདབ་མར་རྩ་རྒྱལ་བ་
ཞེས་བྱ་བ་དག་ལ་གནས་པ་དང༌། རྩངས་པའི་རླུང་ནི་རླུང་གི་འདབ་མར་རྩ་ཨ་ལཾ་པུ་ཥ་སྟེ་ག་
རོད་ལོ་ཙཱས་ཀུན་དུ་འཕྱང་བ་ཞེས་པར་བསྒྱུར་བ་དེ་ལ་དྭང་། ལྷ་སྦྱིན་ནི་བྱང་གི་འདབ་མ་རྩ་
ཨི་ཊ་ཞེས་པ་རྭས་ལུག་ཏུ་བསྒྱུར་བ་དེ་ལ་གནས་པ་དང་ནི། ནོར་ལས་རྒྱལ་བ་ཞེས་པ༵་དབང་
ལྡན་གྱི་འདབ་མའི་རྩ་ཀུ་ཧྭ་ཞེས་པ་ལ་གནས་པ་སྟེ། འགའ་ཞིག་གིས་ཀུ་ཧྭ་ཚུལ་འཆོས་སུ་
བསྒྱུར། སྲོག་རྒྱུ་བའི་རྩ་སུ་ཤུསྣ་ཞེས་པ་རྭ་པས་ཤིན་ཏུ་སྟོང་པ་དང༌། འགའ་ཞིག་གིས་ཡིད་
བཟངས་མར་བསྒྱུར་བ་ལེགས་སོ། །དུང་ཅན་མའི་མཐར་ཡང་ཨི་ཊ་ཞེས་འབོད་པ་རྭས་སྣར་
མ་ཞེས་འདོན་ནོ། །དེ་ལྟར་སྲོག་འཛིན་ལ་སོགས་པའི་རླུང་ནི་རྣམ་པ༵་བཅུ་པོ་འདི་རྣམས་གཙོ་
བོར་སྙིང་གའི་ལྟེ་བའི་རྩ་ཡི་འཁོར་ལོ་ལ་ནི་ལས་ཀྱི་བྱ་བ་ཐ་དད་ཀྱི་དབྱེ་བས་ཡང་དྭག་པར་
གནས་ཀྱང་རྩ་སྟོང་ཕྲག་བདུན་ཅུ་རྩ་གཉིས་པོ་རྣམས་ལ་ཁྱབ་པ་ཡིན་ལ། འོན་ཀྱང་སྙིང་གའི་
རྩ་འདབ་བརྒྱད་ཀྱི་གནས་ལ་སྐྱེ་གནས་སམ་སྐྱེས་པ་བརྒྱད་དུ་བཤད་དོ། །དུང་ཅན་མ་ནི་རླུང་
བཅུའི་རྟེན་རྩ་བཅུའི་ཕྱོགས་ཀྱི་གྲངས་སུ་གྱུར་པ་ཐ་མའམ་མཐའ་ཡང་ཡིན་ལ། དུང་ཅན་མ་
གང་གིས་བྱང་ཆུབ་སེམས་ཟག་པར་བྱེད་པ་དེ་ལ་ཐུར་སེལ་ནི་ལྷག་པའི་ལྷའོ། །སྲོག་གི་རྟེན་
ཡིད་བཟང་མ་ནི་དབུ་མའི་སྟེང་གི་ཆ་སྟེ། དེ་གཉིས་མ་བགྲང་བའི་འདབ་མ་བརྒྱད་ཀྱི་རྩ་ནི་ཨི་
ཊ་སྟེ་ལུག་ཞེས་པ་མཉམ་གནས་ཀྱི་རྟེན་སྣར་མ་ལ་སོགས་བརྒྱད་དོ། །འགའ་ཞིག་དུང་ཅན་
པལ་
:,"n,**

དུས་འཁོར་ནང་ལེ་འགྲེལ།
མའི་མཐའ་ན་ཨི་ཊ་ཞེས་པའི་རྩ་གཞན་ཞིག་ཡོད་པ་ལ་གོ་བར་འདུག་ཀྱང་མི་འགྲིག་གོ། །དེ་
ལྟར་རྩ་བཅུ་པོ་འདི་ནི་རང་གི་སྙིང་གཱའི་པདྨ་འདབ་མ་བརྒྱད་པའི་རྩ་ཡི་འཁོར་ལོ་སྟེང་འོག་
གཉིས་དང་བཅས་པ་མཐའ་དྭག་གོ། །རླུང་དེ་རྣམས་ཀྱི་བྱེད་ལས་ནི་སྲོག་གི་རླུང་གིས་ནི་སྲོག་
འཛིན་པའམ་གནས་པར་བྱེད་དེ། དབུ་མར་གནས་པ་འབའ་ཞིག་ཏུ་མ་ཟད་ཉི་མ་ཡི་ལམ་ནི་
དམར་སེར་ཞེས་གྲགས་པར་ས་ནཱ་སྟེ་རོ་མ་དང༌། ཟླ་བའི་ལམ་ནི་ཨི་ཊ་སྟེ་ལུག་ཅེས་གྲགས་པ་
ལ་ལ་ནཱ་ཞེས་རྐྱང་མ་སྟེ་དེ་ལྟར་ཉི་ཟླའི་ལམ་གཉིས་ན་གནས་པ༵་ཡི་སྲོག་གི་རླུང་དག་གིས་
ཀྱང་སྲོག་གི་རྟེན་བྱེད་དོ། །རོ་དྲུག་གི་བཟའ་བ་ཟོས་པ་དང་ཆུ་སོགས་བཏུང་བ་འཐུངས་པ་མ་
ལུས་པ་དེ་དག་ཐུར་སེལ་གྱིས་ནི་འོག་ཏུ་འདྲེན་པར་བྱེད་པ་ཡིན་ཏེ་ཟས་སྐོམ་མཐའ་དག་
འཇུ་ཞིང་ཁྲག་ཤ་རུས་རྐང་ཁུ་བ་སྤུ་དང་པགས་པའི་ཁམས་བདུན་དུ་རོ་མཉམ་པར་བྱེད་པ་
ལུས་ལ་རླུང་མཉམ་གནས་དག་གིས་འཐོབ་བོ། །ལུས་ལ་གནས་པ་རླུང་གྱེན་རྒྱུས་ལུས་གཡོ་
བར་བྱེད་དེ་དེ་འདི་ལྟར་ཁ་དང་ལག་པ་རྐང་པ་རྣམས་ཀྱིས་རིམ་བཞིན་ཁས་སྨྲ་བ་དང་དགོད་
པ་དང་གླུ་ལེན་པ་དང༌། རྐང་ལག་གི་འགྲོ་བ་དང་ཟློས་གར་ལ་སོགས་པ་བྱེད༵་དོ། །རླུང་ཁྱབ་
བྱེད་ཀྱིས་ནི་ལུས་ལ་ནད་དག་བྱེད་དེ། ཆུའི་རང་བཞིན་གྱི་ཡོན་ཏན་གྱི་དབང་གིས་ལུས་འདི་
འཇིག་པ་དེ་ལྟ་བུའི་ནད་ཉིད་བྱེད་དོ། །རླུང་ཀླུ་ཡང་སྒྲེགས་པ་ཉིད་བྱེད་དེ། གསལ་བར་ལག་
པ་དང་རྐང་པ༵་བསྐུམ་པ་དག་ནི་རུས་སྦལ་གྱི་རླུང་གིས་སོ། །ཁྲོ་བ་དང་གཡེང་བ༵་མཐའ་དག་
དེ་ནི་རྩངས་པའི་རླུང་དག་གིས་བྱེད་པ་ཡིན་ཏེ། གླལ་བ་དག་ཀྱང་ལྷ་སྦྱིན་ཀྱིས་བྱེད་དོ། །
ལུས་ནི་གནས་སྐབས་ལྔ་པ༵་འཆི་བ་ཉིད་དུ་གྱུར་པའང་གཏོང་བར་མི་བྱེད་པ་ནི་ཀྱེ་མི་ཡི་
བདག་པོ་རླུང་གཅིག་སྟེ་གང་ཞེ་ན་ནོར་ལས་རྒྱལ་བའོ། །དེ་ལྟར་སྲོག་ལ་སོགས་པའི་རླུང་
རྣམས་ཐམས་ཅད་དག་ཀྱང་། རང་བཞིན་གྱིས་གནས་སམ་རང་གི་རང་བཞིན་དུ་གྱུར་པ་ཡི་
ཡོན་ཏན་དག་ནི་གཏོང་བར་མི་བྱེད་དེ། ནམ་མཁའ་ལ་སོགས་པའི་རང་བཞིན་གྱི་ཡོན་ཏན་
79

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དེ་དང་ངང་གིས་ལྡན་པས་ན། ཆུ་གཤེར་བ་དང་མི་འབྲལ་བ་བཞིན་ནོ། །སྲོག་སོགས་རླུང་
བཅུའི་བྱ་བ་ངེས་པའོ། །དེ་ནས་རྩ་རྣམས་ལ་མུ་སྟེགས་རྣམས་ཀྱིས་བཏགས་པའི་མིང་རྣམས་
ཀྱིས་གསུངས་པ་ནི། ཨི་ཊ་ལ་སོགས་པའི་རྩ་གསུམ་ནི། གང་ཞེ་ན། དམར་སེར་ཕྲ་མོ་དག་
ཀྱང་སྟེ་རྣམ་གསུམ་ལམ་བགྲོད་ཅེས་པའི་དོན་ཡིན་ཡང༌། ཉི་མའི་ལམ་ལ་བགྲོད་པ་གཡས་
ནས་རྒྱུ་བ་དམར་སེར་དང༌། སྒྲ་གཅན་གྱི་ལམ་ལ་བགྲོད་པ་སུ་ཤུསྣའམ་ཕྲ་མོ་དག་ཀྱང་སྟེ།
གཡོན་པ་ཟླ་བའི་ལམ་ལ་བགྲོད་པ་ཨི་ཊའོ། །ཨི་ཊ་ལ་སོགས་པ་གཡས་གཡོན་དབུས་རྣམ་པ་
གསུམ་གྱི་ལམ་ལ་བགྲོད་པའོ། །དེ་བཞིན་དུ་བཞི་པ་སྟར་མ་དང་ནི་ལྔ་པ་ལག་ལྡན་ལྕེ་དང
དྲུག་པ༵་རྒྱལ་དང་རི་སྟེ་བདུན་པ་ཡང་རྒྱལ་བ་དང༌། ནོར་ཏེ་བརྒྱད་པ་དང་དགུ་པ༵་རིམ་བཞིན་
ཨ་ལཾ་བུ་ཥཱ་དང་དཔལ་ལྡན་ཀུ་ཧཱའོ། །ཕྱོགས་ཀྱི་གྲངས་ནི་དུང་ཅན་མ་གང་ཡིན་པ་སྟེ་ཀྱེ་མི་
ཡི་བདག་པོ། བྱང་ཆུབ་ས་བོན་ཏེ་ཀུན་རྫོབ་བྱང་ཆུབ་ཀྱི་སེམས་ཁུ་བ་བདེ་བའི་མཐར་ཟག་
པར་བྱེད་པའོ། །དཔ༵ ལ་ལྡན་རྩ་ཡི་འཁོར་ལོ་འདི་ནི་རྣམ་པ༵་མང་པོར་འགྱུར་ཏེ། ལུས་ལ་
ཚིགས་ཀྱི་དབྱེ་བ་དུ་མས་ཕྱེ་བའི་སུམ་བརྒྱ་དྲུག་ཅུ་ཡོད་པ་བཞིན་རྩ་ཡི་འཁོར་ལོའང་སུམ་
བརྒྱ་དྲུག་ཅུ་དེ་སྙེད་ཡོད་ལ། སྲོག་ལ་སོགས་པའི་རླུང་གི་དབྱེ་བ་ཡང་དེ་སྙེད་དུ་གནས་སོ། །
འདབ་མ་དེ་དག་ཀྱང་ཕྱོགས་སོ་སོ་ན་གནས་པའི་དབང་གིས་རྩ་དེ་དག་ལ་རྒྱུ་བའི་རླུང་རྣམས་
ཕྱོགས་སྐྱོང་དབང་པོ་སོགས་ཀྱིས་བྱིན་གྱིས་བརླབ་པའམ་དེ་དག་བདག་པོའི་ཚུལ་དུ་གྱུར་པ་
ཡིན་ཏེ། ཕྱི་རོལ་གྱི་ཕྱོགས་སྐྱོང་བ་རྣམས་ནང་དུ་ལུས་ལ་ཚང་ཚུལ་ནི། ཤར་དུ་དབང་པོ་ཡི་
འདབ་མའི་ཐུན་ཚོད་ལ་སྲོག་གི་ནུས་པས་ལྷའི་དབང་པོའི་རང་བཞིན་བརྟེན་པའམ་འཛིན་པ་
ཡིན་ལ། དེ་བཞིན་དུ་མེ་དང་གཤིན་རྗེ་ལྷ་མིན་ནམ་བདེན་བྲལ་ཆུར་བཅས་རླུང་དང་གནོད་
སྦྱིན་དང་ནི་དྲག་པོ་དག་གི་ཕྱོགས་སམ་དབུས་སུ་གྱུར་པའི་རྩ་ཡི་གནས་ནི་འདི་དག་རྣམས་
སུ་རླུང་རྒྱུ་བ་ནི་ཕྱོགས་སྐྱོང་བ་བརྒྱད་པོ་དེ་ཡི་རང་བཞིན་བརྟེན་ཞིང་དེ་དག་གི་ནུས་པ་ཉིན་
80

དུས་འཁོར་ནང་ལེ་འགྲེལ།
དྭང་མཚན་མོར་ཐུན་བརྒྱད་ཀྱི་ངོ་བོས་འཁོར་བར་བྱེད་པའོ། །སྙིང་གའི་པདྨ་དེ་ཡི་སྟེང་དུ་
སོར་མོ་ཕྱེད་དང་བཅས་པའི་བཅུ་གཉིས་དག་གི་མཐར་མགྲིན་པའི་འཁོར་ལོའི་ཕྱོགས་སུ་
གཟའ་ཡི་ཚོགས་རྒྱུ་བ་དང་བཅས་པའི་རྒྱུ་སྐར་གྱི་འཁོར་ལོ་ཡང་དག་པར་གནས་ཏེ། གཙོ་
བོའི་རྒྱུ་སྐར་ཉེར་བརྒྱད་དབྱུག་གུའི་རྒྱུ་སྐར་བཞི་དང་བཅས་པའི་འདབ་མ་སོ་གཉིས་སོ།
དབྱུག་གུའི་རྒྱུ་སྐར་བཞི་དོར་ནས་འདབ་མ་ཉེར་བརྒྱད་རྣམས་ལ་ཉིན་མཚན་གྱི་སྲོག་ཡང་དག་
པར་རྒྱུ་སྟེ། འདབ་མ་རེ་རེ་ལ་ཇི་ཙམ་རྒྱུ་བའི་ཡུན་ནི་ཆུ་ཚོད་དྲུག་ཅུ་ལ་ཉེར་བརྒྱད་ཀྱི་ཆས་
བགོས་པས། ཆུ་ཚོད་གཉིས། ཆུ་སྲང་བརྒྱད། དབུགས་གསུམ། དབུགས་ཀྱི་བཅུ་བཞི་ཆ་དྲུག་
གི་བར་དུའོ། །མགྲིན་པའི་པདྨ་དེ་ཡི་སྟེང་དུ་སོར་མོ་ཕྱེད་དང་བཅས་པའི་བཅུ་གཉིས་ཀྱི
མཐར་ཕྱི་རོལ་དུ་ཚུངས་པའི་ཡུལ་ས་དཔལ་ལྡན་དཔྲལ་བ་དག་ལ་གནས་པ་དབྱངས་ཀྱིས་
ཡོངས་སུ་བསྐོར་བའི་བྱང་ཆུབ་སེམས་ཀྱི་ཐིག་ལེ་དཀར་པོ་ཟག་པར་བྱེད་པ་ཅན་ནོ། །དེ་ཡང་
དཔྲལ་བའི་པདྨ་འདབ་མ་བཅུ་དྲུག་པ་ལས་སྟོང་པའི་རྩ་གཉིས་ཕྲི་བའི་བཅུ་བཞི་ལ་ཉིན་དང་
མཚན་དུ་སྲོག་ཡང་དག་པར་རྒྱུ་སྟེ། ཆུ་ཚོད་དྲུག་ཅུ་ལ་བཅུ་བཞིས་ཐོབ་པ་ཆུ་ཚོད་ལྔ་ཟེར་ཀྱང་
རགས་རྩིས་ཏེ་ཅུང་ཞིག་ཆད་པའོ། ་།བཅུ་བཞིས་དྲུག་ཅུར་ཐོབ་པ་དེའི་ཆས་འདབ་མ་རེ་རེ་
འདོར་རོ། །འགྲེལ་བར་ཐིག་ལེ་དང་རྣམ་པར་བཅད་པ་ལྟེ་བ་ལ་རིག་པར་བྱ་སྟེ་ཟླ་བའི་རྐང་
པ་རྒྱུ་བའོ་ཞེས་གསུངས་པའི་དོན་འཆད་པ་ལ། ཁ་ཅིག་མགྲིན་དཔྲལ་གྱི་འཁོར་ལོ་དེ་གཉིས་
ཀའི་ལྟེ་བའི་དབུས་དང་གེ་སར་གྱི་རྩེ་མོར་དབྱངས་སུམ་ཅུ་ཐིག་ལེ་ཅན་དང༌། གསལ་བྱེད་ཉི་
ཤུ་ཚེགས་དྲག་ཅན་ལ་ཟླ་རྐང་རྒྱུ་ཞེས་དང༌། ཁ་ཅིག་འཁོར་ལོ་བཞིའི་ལྟེ་བ་དང་འདབ་མའི་གེ་
སར་ལ་དབྱངས་སུམ་ཅུ་དང་གསལ་བྱེད་བརྒྱ་ཉི་ཤུ་རྣམ་བཅད་ཚེགས་དྲག་གིས་བརྒྱན་པ་ལ་
ཉི་ཟླའི་རྐང་པ་རྒྱུའོ་ཞེས་བཤད་ཀྱང་འགྲིག་དཀའ་ལ། གྱི་ཅོས་ལྟེ་དབུས་སུ་ཐིག་ལེ་དང་
ཚེགས་དྲག་ཅན་ལ་ཟླ་བའི་ཆ་རྒྱུ་བར་རིག་པར་བྱའོ་ཞེས་བསྒྱུར་བ་ལྟར། ·དཔྲལ་བའི་འདབ་
81

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མ་བཅུ་དྲུག་ལས་སྟོང་པའི་རྩ་གཉིས་དོར་བའི་བཅུ་བཞི་པོ་ལ་ཟླ་རྐང་བཅུ་བཞི་རྒྱུ་བ་ཡིན་ལ།
ཟླ་རྐང་ཆུ་ཚོད་ལྔ་པ་གསུམ་ནི་སའི་ཡོན་ཏན་ལྔ་ལ་རྡུལ་མུན་སྙིང་སྟོབས་ཀྱིས་ཡོན་ཏན་གྱི་
དབྱེ་བས་གསུམ་དུ་འགྱུར་བ་དེའི་མུན་པའི་ཡོན་ཏན་གྱིས་དབྱེ་བ་ལྀ། རྡུལ་ཨར། སྙིང་སྟོབས་
ལ༑ ཟླ་རྐང་བཞི་པ་ཆུའི་ཡོན་ཏན་ལ་ཨུ། གསུམ་པ་མེའི་ཡོན་ཏན་རྀ། གཉིས་པ་རླུང་གི་ཡོན་
ཏན་ལ་ཨི། གཅིག་པ་ནམ་མཁའི་ཡོན་ཏན་ལ་ཨ་སྟེ་སྔ་རྐང༌། ཕྱི་རྐང་ལུགས་ལྡོག་ཏུ་དེ་ལྟར་
བདུན་པོ་ཐབས་ཀྱི་ཆས་རིང་པོ་བྱས་པའི་དབྱངས་བཅུ་བཞིས་བསྐོར་བ་ཡི་དབུས་སུ་ཡེ་ཤེས་
ཀྱི་ཆ་སྟོང་པའི་རྩ་གཉིས་ཀྱི་ཐོབ་སྐལ་ཐབས་ཀྱི་ཆའི་ཨཾ་དང༌། ཤེས་རབ་ཀྱི་ཆའི་ཨ༔གཉིས་
ཡིན་ཞིང་དེ་གཉིས་སྟོང་པའི་རྩ་འདབ་གཉིས་ལ་མི་འགོད་པར་དབུས་ཀྱི་ལྟེ་བའི་སྟེང་འོག་ཏུ་
འགོད་ཅེས་མཁས་པ་དག་བཞེད། དོན་ལ་དབུས་སུ་བྱང་ཆུབ་སེམས་ཧཾ་ཡིག་གི་ཐིག་ལེའི་རྣམ་
པ་ལ་ཟླ་རྐང་རྒྱུ་བའི་དབྱངས་བཅུ་བཞིས་བསྐོར་བ་ཡིན་འདུག་སྟེ། བླ་གནས་འཕོ་བ་ཡང་དེའི་
དབང་གིས་འབྱུང་བ་འདྲའོ། །སྐབས་འདིར་འགྲེལ་པ་ལས་རྩ་རྣམས་ཀྱི་མིང་དང་གྲངས་
གསུངས་པ། རྒྱུད་སྡེ་གཞན་ལས་རྩ་ཡི་མིང་མི་ཕྱེད་མ་དང༌། ཕྲ་གཟུགས་མ་ལ་སོགས་པའི་
མིང་གིས་གསུངས་ཀྱང༌། འདིར་རྩ་རྣམས་ཀྱི་མིང་གི་ཐ་སྙད་ནི་སླར་ཡང་ལྟེ་བའི་འཁོར་ལོ་ལ་
རྩ་དྲུག་ཅུ་རྩ་བཞི་ནི་འཇིགས་མ་ལ་སོགས་པའི་ལྷ་མོ་རེ་བཞིའི་མིང་གིས་བསྟན་ཏོ། །སྙིང་
གའི་བརྒྱད་ནི་ཨི་ཊ་ལ་སོགས་པའི་མིང་རྣམས་ཀྱིས་སོ། །མགྲིན་པར་ཐ་སྐར་ལ་སོགས་པའི་
མིང་དང་སྟོང་པ་བཞིའི་མིང་རྣམས་ཀྱིས་སོ། །དཔྲལ་བའི་རྩ་རྣམས་ལ་ཚེས་བཅུ་དྲུག་གི་མིང་
གིས་སོ། །གཙུག་ཏོར་གྱི་འདབ་མ་བཞི་ལ་ཐུན་མཚམས་བཞིའི་དབྱེ་བས་དེ་ཉིད་བཞིའི་མིང་
རྣམས་ཀྱིས་སོ། །དེ་ཉིད་བཞི་ནི། བདག་དང་ལྷ་དང་སྔགས་དང་ཡེ་ཤེས་ཀྱི་དེ་ཉིད་བཞི་ལ་
མཁས་པ་དག་བཞེད་ཀྱང་སྟོང་པ་དང་སྟོང་པ་ཆེན་པོ་སོགས་བཞི་ལ་བཤད་ཀྱང་རུང་སྙམ་མོ།།
མགྲིན་པ་དཔྲལ་བའི་འདབ་མ་འདི་རྣམས་དང་པོར་ནང་དུ་འདབ་མ་བརྒྱད་པ་ཅན་ཡིན་པར་
82

དུས་འཁོར་ནང་ལེ་འགྲེལ།
རིག་པར་བྱ་ལ། དེ་ལྟར་དཔྲལ་མགྲིན་སྙིང་ལྟེའི་འདབ་མ་བརྒྱད་པ་རྣམས་ནི་རིམ་པར་ས་ཆུ་
མེ་རླུང་གི་རང་བཞིན་ནོ། །གཙུག་ཏོར་གྱི་འདབ་མ་བཞི་ནི་སྟོང་པའི་རང་བཞིན་ནོ། །ལྟེ་བའི་
ནང་གི་འདབ་མ་བཞི་ནི་ཡེ་ཤེས་ཀྱི་རང་བཞིན་ནོ། །གསང་བའི་རྩ་འདབ་སོ་གཉིས་ལས། ཕྱི་
རོལ་གྱི་འདབ་མ་བཅུ་དྲུག་དབྱངས་ཀྱི་ཡི་གེ་བཅུ་དྲུག་གི་རྩའོ། ནང་དུ་འདབ་མ་བཅུ་ལ་ཕུང་
པོ་ལྔ་དང་ཁམས་ལྔ་ཡི་རྩའོ། །དེའི་ནང་གི་དྲུག་ལ་འཁོར་ལོ་དྲུག་གི་རླུང་འགོག་པ་སྟོང་པ་
དྲུག་གི་ཆའོ། །དེ་ལྟར་ན་འཁོར་ལོ་དྲུག་པོ་རྣམས་ཀྱི་རྩའི་གྲངས་ནི་བརྒྱ་ཕྲག་གཅིག་དང་ལྔ་
བཅུ་རྩ་དྲུག་སྟེ། ཚིགས་བཅད་ང་བདུན་པ་སོགས་ཀྱིས་བསྟན་ཏོ། །འཁོར་ལོ་དྲུག་གི་ངེས་པ་
བཤད་པ་སྟེ་གནས་པ་བདུན་པའི་དུམ་བུ་འཁོར་ལོ་དྲུག་གོང་དུ་སོང་བ་དེ་དག་གི་རྒྱས་བཤད་
ལྟ་བུར་འདི་ཡང་འགྲོའོ། །ད་ནི་སྣ་བུག་གཉིས་ལས་དཀྱིལ་འཁོར་ལྔ་འབབ་ཚུལ་གསུངས་པ་
འདི་ནི་གནས་པ་བརྒྱད་པའི་དུམ་བུའང་ཡིན་ལ། འདིར་སྣ་བུག་གཡོན་པ་དང་གཡས་པ་ནས་
དབུགས་རྒྱུ་བ་གང་ལ་ཡང་། སྣ་བུག་གི་ནང་གི་ཆ་ལ་ཕྱོགས་བཞི་དབུས་དང་ལྔར་ཕྱེ་བའི་འོག་
ཏུ་འམ་མཆུ་ཡི་ཕྱོགས་སུ་སྣ་ཡི་བུ་གའི་རྩ་བར་རྒྱུ་བ་ནི་ས་ཡི་རླུང་སྟེ། དེ་བཞིན་དུ་གཡོན་དུ་
ཞེས་སྣ་ཡི་དབུས་ཀྱི་ཟམ་པ་ཀ་བ་ངོས་སུ་རྒྱུ་བ་ནི་ཆུ་ཡི་རླུང་དང༌། གཡས་སུ་ཞེས་པ་སྣ་
གཉིས་ཀྱི་ཕྱི་འབུར་པོ་བྱ་གཤོག་ཟེར་བའི་ཕྱོགས་སུ་མཁུར་བའི་ངོས་ཀྱི་སྣ་བུག་གི་ཆར་་ཆར་རྒྱུ་བ་
ནི་བསྲེག་ཟྭ་མེ་ཡི་རླུང་དྭག་ནི་རབ་ཏུ་འབབ་པ་སྟེ། འདིར་གཡོན་དང་གཡས་ཀྱི་བརྡ་
འདོགས་ཚུལ་སྣའི་དབུས་ཀྱི་ཀ་བ་དེ་སྣ་གཉིས་ཀའི་དབུས་ཡིན་པས་རི་རབ་ཡིན་པ་ལྟ་བུ་ལ།
རི་རབ་ནི་ཕྱོགས་ཐམས་ཅད་ཀྱི་བྱང་ན་གནས་པར་བཤད་པའི་རིགས་པས། སྣ་བུག་གཡས་
གཡོན་གང་ལ་ལྟོས་ཀྱང་ཀ་བའི་ཕྱོགས་ཏེ་བྱང་དང་གཡོན་དུ་བརྩིས་ཤིང༌། སྣ་ཡི་རྒྱབ་ཀྱི་
ཕྱོགས་ལྷོ་དང་གཡས་སུ་བརྩིས་པའི་དབང་གིས་ཡིན་ནོ། །དེས་ན་སྣ་བུག་གཉིས་ཀའི་བར་ཀ་
བའི་ངོས་སུ་གཉིས་ཀའི་ཆུ་རླུང་རྒྱུ་བ་ཡིན་ནོ། །སྣ་བུག་གཉིས་ཀའི་བུག་པའི་སྟེང་གི་ཆ་ཉིད་
83

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དུ་རླུང་གི་ཁམས་ཀྱི་རླུང་རྒྱུའོ། །སྣ་བུག་གཉིས་ཀྱི་ཕྱོགས་བཞི་པོའི་དབུས་སུ་ནམ་མཁའ་ཡི་
འཕོ་ཆུང་དང་ནི། འབྱུང་ཆུང་རྣམས་འཕོ་མཚམས་སུ་རྒྱུ་བ་མཉམ་པ་ཡེ་ཤེས་ཀྱི་རླུང་རབ་ཏུ་
འབབ་། གང་ལས་ན་སྣ་བུག་གཉིས་པོ་དག་ལས་འཕོ་ཆུང་འབྱུང་བ་ལྔའི་དཀྱིལ་འཁོར་
སྐྱེད་སྡུད་ཀྱི་རིམ་པ༵ས་སོ། །འདིར་འཕོ་ཆེན་རེ་མ་རྫོགས་པར་དུ་སྣ་གཡས་གཡོན་གང་རུང་
རེར་འཕོ་ཆུང་འབྱུང་ལྔའི་རླུང་བར་མ་ཆད་དུ་འབབ་ཀྱི་ཅིག་ཤོས་སུ་མི་འཕོའོ། །དེ་ཡང་སྲོག་
གི་རླུང་གིས་འཁོར་ལོ་འདི་དག་རྣམས་ནི་ནང་ནས་རིམ་པར་འབུགས་པའི་ཚུལ་གྱིས་གྱེན་དུ་
འབྱུང་བ་ཡིན་ཏེ། ཇི་ལྟར་ན། ལྟེ་བར་དབྱུག་གུ་དང་ཁྱིམ། སྙིང་གར་ཐུན་ཚོད། མགྲིན་པར་རྒྱུ་
སྐར། དཔྲལ་བར་ཚེས་གྲངས། གཙུག་ཏོར་དུ་ཐུན་མཚམས་ཀྱི་རྒྱུ་བའི་དབྱེ་བ་དག་གིས་
གཡས་རོ་མ་དང་གཡོན་རྐྱང་མའི་ནང་ནས་རྒྱུ་ཞིང་འབུགས་པར་བྱེད་ལ་སྣ་བུག་ནས་དཀྱིལ་
འཁོར་ལྔ་ཡི་དབྱེ་བས་འབབ་པར་བྱེད་དོ། །འོ་ན་དབུ་མར་རྒྱུ་བའི་རླུང་ལམ་གང་དུ་རྒྱུ་ཞེ་ན།
དབུགས་རྣམས་ཀྱི་ནུས་པ༵་ནང་དུ་འཇུག་པ་མཉམ་རྒྱུ་ཡེ་ཤེས་ཀྱི་རླུང་ནི་མཆོག་གི་གནས་དབུ་
མར་འགྲོ་བའམ་འབབ་པ་ཡིན་ཏེ་དེ་ལས་རྒྱུ་བ་དང་། ཨ་བ་དྷཱ་ཏི་དེར་རླུང་གི་རྒྱུ་བ་ཐམས་ཅད་
འགགས་ན་དམིགས་མེད་ཀྱི་བདེ་ཆེན་སྐྱེ་བའི་ཕྱིར་མཆོག་གི་གནས་ཞེས་བྱའོ། །འདིར་བླ་མ་
དག་སྲོག་གི་ནུས་པ་རྣལ་འབྱོར་ཡན་ལག་དྲུག་གིས་སྦྱངས་པས་མི་འགྱུར་བདེ་བ་མཆོག་གི་
གནས་སུ་འགྲོ་ཞེས་འཆད་པའང་ཡོད་དོ། །སྣ་བུག་ལ་རྒྱུ་བའི་དཀྱིལ་འཁོར་ལྔའི་རླུང་དེ་ཕྱི་
རོལ་དུ་རིང་ཐུང་ཇི་ཙམ་འགྲོ་བ་ནི་སོར་བཅུ་གཉིས་ཀྱི་མཐའ་རུ་འགྲོ་བ་དང༌། ཆ༷་བཅུ་དྲུག་གི་
Erགྲངས་དང་ལྡན་པ་ཡི་མཐའ་རུ་འགྲོ་བའི་བར་གྱིས་ཤེས་པར་བྱ་སྟེ། ས་ཡི་རླུང་ནི་སྣ་བུག་ནས་/
¢ ལ་སོར་བཅུ་གཉིས་བར་རྒྱུ་ཞིང་དེ་ནས་ནང་དུ་ལྡོག་གོ། །དེ་བཞིན་དུ་ཆུ་རླུང་བཅུ་གསུམ།
?མེ་རླུང་བཅུ་བཞི། རླུང་གི་རླུང་བཅོ་ལྔ། སྟོང་པ་ནམ་མཁའི་རླུང་སོར་བཅུ་དྲུག་བར་ཕྱིར་སོང་
ནས་དེ་ནས་ནང་དུ་ལྡོག་གོ། །ཡེ་ཤེས་ཀྱི་རླུང་ནི་འཕོ་ཆུང་གང་གི་མཐར་རྒྱུ་བ་དེ་ཉིད་འཕོ་ཆུང་
84

དུས་འཁོར་ནང་ལེ་འགྲེལ།
གི་ཁམས་དེའི་ཚད་དང་འདྲའོ། །གང་གི་ཚེ་ཕྱི་རོལ་དུ་རིང་པོར་རྒྱུ་བའི་ཚེ་ནང་དུ་ཐུང་ངུར་
འགྱུར་རོ། །ཕྱི་རོལ་དུ་སོར་བཅུ་དྲུག་རྒྱུ་བའི་ཚེ་རླང་གི་རྩའི་དབང་གིས་ལྟེ་བར་སོར་བཞི་
དམན་ལ། ཕྱི་རོལ་དུ་བཅུ་གཉིས་སུ་འགྱུར་བ་དེའི་ཚེ་ལྟེ་བར་སོར་བཞི་འཕེལ་ལོ། །སྲོག་གི་
ནུས་པ་འབབ་པའི་ངེས་པའོ། །ད་ནི་ཕྱི་རོལ་དུ་ཡོད་པའི་ཞིང་སོགས་ནང་ལུས་ལ་སྦྱར་བ་ནི།
ཕྱི་རོལ་གྱི་ཞིང་ལ་སོགས་པ་ནང་དུ་ལུས་ལ་གཡས་དང་གཡོན་གྱི་ལག་པ༵་དང་རྐང་པ༵་དང༌།
ལག་པའི་པདྨ་སོར་མོ་རྣམས་ཟུང་དུ་སྦྱར་བ་དག་ལ་མཐེ་བོའི་མཐར་ཐུག་པའི་བར་དུ་ཞིང་
སོགས་མཐའ་དག་གོ། །ཞེས་པ་དཔུང་པའི་ཚིགས་གཉིས་ཞིང་གཉིས། བརླའི་ཚིགས་གཉིས་
ཉེ་བའི་ཞིང༌། ཉེ་བའི་དཔུང་པའི་ཚིགས་སམ་གྲུ་མོའི་ཚིགས་གཉིས་ཚནྡོ་ཧ་གཉིས། པུས་མོའི་
ཚིགས་གཉིས་ཉེ་བའི་ཚནྡོ་ཧའོ། །ལག་པའི་འཁྲིག་ཚིགས་གཉིས་ལ་འདུས་པའོ། །རྐང་པའི་
བོལ་ཚིགས་གཉིས་ལ་ཉེ་བའི་འདུས་པའོ། །ལག་པའི་མཐིལ་གཉིས་ལ་དུར་ཁྲོད་གཉིས་སོ། །
རྐང་པའི་མཐིལ་གཉིས་ལ་ཉེ་བའི་དུར་ཁྲོད་གཉིས་སོ། །ལག་པ་གཉིས་ཀྱི་སོར་མོ་ལ་དུར་
ཁྲོད་ཆེན་པོ་བཞིའོ། །རྐང་པ་གཉིས་ཀྱི་སོར་མོ་ལ་ཉེ་བའི་དུར་ཁྲོད་ཆེན་པོ་བཞི་སྟེ་ཞིང་ལ་
སོགས་པའི་ངེས་པའོ། །འགྲེལ་བའི་མདོར་བསྡུས་དང་པོའི་རྗེས་ནས་འདིའི་བར་དུ་ཀུན་
འབྱུང་གི་བདེན་པ་ལ་སོགས་པའི་མདོར་བསྡུས་ཆེན་པོ་གཉིས་པས་བཤད་པར་མཛད་དོ། །
འཕྲོས་དོན་ཕྱི་རོལ་དུ་འཁོར་ལོས་སྒྱུར་བ་དང་ཀླ་ཀློ་འཁྲུག་པ་ནང་ལ་སྦྱར་བ་ནི། ལེའུ་དང་
པོར་ཕྱི་རོལ་དུ་ཆོས་ཀྱི་འཁོར་ལོ་ཅན་ས་ལ་འཁོར་བར་གསུངས་པ་དེ་ནི། ནང་དུ་རང་གི་
ལུས་ལ་རྡོ་རྗེ་ཅན་ཏེ་ཐུགས་རྡོ་རྗེའམ་གཉུག་མ་སེམས་ཀྱི་རྡོ་རྗེའོ། །དབང་ཕྱུག་སོགས་ལྷ་
མཆོག་གི་བདག་པོ་བཅུ་གཉིས་རྣམས་ནི་ནང་དུ་ལུས་ལ་ཡན་ལག་འཕོ་བ་བཅུ་གཉིས་ཀྱི་རླུང་
འགོག་པ་དང་མ་རིག་པ་ལ་སོགས་ཡན་ལག་བཅུ་གཉིས་འགོག་པའོ། །རིགས་ལྡན་གྲགས་
པ་སོགས་གང་ཡིན་པ་དག་ནི་ནང་དུ་ཡང་དག་པའི་ཡེ་ཤེས་ལྷན་སྐྱེས་དགའ་བའོ། །ཕྱི་རོལ་
85

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དུ་གླང་པོ་དང་རྟ་དང་ཤིང་རྟ་དང་མང༵ག་གཞུག་པ་རྐང་ཐང་གི་དཔུང་བཞི་ནི་ནང་དུ་འཕགས་
པའི་ཚད་མེད་པ་བཞི་རྣམས་སོ། །ཕྱི་རོལ་དུ་དམག་དཔོན་དྲུག་པོ་གང་ཡིན་པ་ལུས་ལ་རང་
རྒྱལ་གྱི་ཡེ་ཤེས་ཀྱི་མིང་ཅན་དག་ཏུ་འགྱུར་ཏེ། ཕྱི་རོལ་དུ་དམག་དཔོན་ཧ་ནུ་མཱན་ནི་ནང་དུ་
ཉན་ཐོས་ཀྱི་ཡེ་ཤེས་ཡིན་ཞིང༌། ཐེག་པ་འོག་མའི་ཡེ་ཤེས་ཡར་ལྡན་དུ་སྔགས་ལམ་ལ་ཚང་
བའི་དོན་གྱིས་ཉན་རང་སོགས་ཀྱི་ཡེ་ཤེས་ཀྱང་གསུངས་པའོ། །འདིར་འགའ་ཞིག་འཁོར་ལོ་
ཅན་ཆེན་པོ་སངས་རྒྱས་ལ་བཤད་པ་དང༌། རིགས་ལྡན་ཞེས་པ་དྲག་པོ་འཁོར་ལོ་ཅན་ལ་
བཤད་པ་དང༌། ཡང་གཉིས་ཀ་དྲག་པོ་འཁོར་ལོ་ཅན་ལ་བཤད་པ་ལྟར་ན་རྟེན་རིགས་ལྡན་
དང་དེ་ཉིད་ཆོས་ཀྱི་འཁོར་ལོ་ཅན་ཡིན་པས་མིང་གི་ལྡོག་ཆ་ནས་བཤད་པས་མི་ཟློས་པ་འདྲ་
ཡང༌། འགྲེལ་པར་དེ་ལྟ་ན་རང་གི་ལུས་ལ་དྲག་པོ་འཁོར་ལོ་ཅན་འཁོར་དང་བཅས་པ་དང་
རིགས་ལྡན་དུ་འགྱུར་རོ་ཞེས་གསུངས་པས། རིགས་ལྡན་ཞེས་པ་གྲགས་པ་སོགས་ལ་བཤད་
པ་འཐད་དམ་སྙམ་མོ། །དེ་བཞིན་དུ་ཕྱི་རོལ་དུ་གདུག་པ༵་ཀླ་ཀློའི་དབ༵ང་པོ་རྣམས་གང་ཡིན་པ་
དེ་ནི་སྲོག་ཆགས་རྣམས་ཀྱི་ནང་དུ་ལུས་ལ་སྡིག་པ་ཡི་སེམས་དག་སྟེ། ཕྱི་རོལ་དུ་ཀླ་ཀློའི་རྒྱལ་
པོ་གང༵་ཞིག་བྱེད་པའི་བློ་གྲོས་ཞེས་བྱ་བ་སེམས་ཅན་རྣམས་ལ་སྡུག་བསྔལ་སྦྱིན་པར་བྱེད་པ་
དེ་ནི་ནང་དུ་ལུས་ལ་སེམས་ཅན་རྣམས་ཀྱི་མི་དགེའི་ལམ་མོ། །ཕྱི་རོལ་དུ་ཀླ་ཀློའི་དམག་
དཔོན་རྟ་ལ་གནས་པ༵་ཟླ་བ་ཆེན་པོའི་བུ་གང་ཡིན་པ་དེ་ནི་ནང་དུ་ལུས་ལ་མ་རིག་པ༵་འཇུག་པ་
སྟེ༑ ལྷ་མིན་ཀླ་ཀློའི་དཔུང་རྣམས་བཞི་པོ་མཐའ་དག་ནི་ནང་དུ་ལུས་ལ་བདུད་ཀྱི་ཕྱོགས་ནི་
རྣམ་པ༵་བཞི་སྟེ། ཚད་མེད་བཞིའི་མི་མཐུན་ཕྱོགས་རྣམ་འཚེ་གནོད་སེམས་ཕྲག་དོག་ཞེ་སྡང་
བཞི་ལ་སྔ་མ་དག་གིས་བཤད། ཕྱི་རོལ་དུ་དེ་ལྟ་བུ་ཡི་གཡུལ་ལ་ཀླ་ཀློ་རྣམས་སྡུད་པ༵་སྟེ་
ཉམས་པར་བྱེད་པ་ནི་ནང་དུ་རང་གི་ལུས་ལ་སྲིད་པའི་འཇིགས་པ་འཇོམས་པ་དྭག་སྟེ། ཕྱི་
རོལ་དུ་འཁོར་ལོ་ཅན་ཆེན་པོ་དང༌། རིགས་ལྡན་གྱི་དཔུང་ཚོགས་དཔ༵ ལ་དང་ལྡན་ཞིང་རྒྱལ་བ་
86

དུས་འཁོར་ནང་ལེ་འགྲེལ
ཐོབ་པ་ནི་ནང་དུ་ཉོན་མོངས་པའི་གཡུལ་ལས་རྒྱལ་སྟེ་ཐར་པའི་ལམ་ཐོབ་པའོ། །ཕྱི་རོལ་དུ་
ཀཻ་ལ་ཤཱར་ནི་རིགས་ལྡན་འཁོར་ལོ་ཅན་ཆེན་པོས་ཆོས་དག་གི་སྦྱིན་པ༵་མཛད་པ་གང་ཡིན་པ་
དེ་ནི་ནང་དུ་ལུས་ལ་སྲིད་པའི་འཇིགས་པ་འཕྲོག་པར་བྱེད་པ་ཡིན་ཏེ། ཕྱི་རོལ་དུ་ས་གཞི་
རྣམས་ནི་འབྲུ་འཕེལ་བ་སོགས་རྫས་ཀྱིས་གང་བ་ཡང༌། ནང་དུ་ལུས་ལ་ཁམས་ཀྱི་ཚོགས་
སྒྲིབ་བྲལ་དུ་གྱུར་པའི་རྣམ་པར་དག་པའི་འབྱོར་པ་དང་ལྡན་པར་གྱུར་པ་ཡང་དོན་གྱིས་འཕང་
ངོ་༑ ༑སྐབས་གསུམ་པ་དང་མི་ཡི་བླ་མའི་སྲས་པོ་ཚངས་པ་དང་ལྷ་དབང་དག་ནི་རྒྱབ་ཏུ་
ཤམྦྷ་ལར་ཆོས་སྟོན་པ་དང་མདུན་དུ་ཀླ་ཀློའི་ཆོས་ཟད་པར་བྱེད་པ་དོན་དུ་གཉེར་བ་མི་ཡི་
དབང་པོར་གྱུར་པ་གང་ཡིན་པ། ཤེས་རབ་སྙིང་རྗེའི་བདག་ཉིད་འཇམ་དཔལ་དང་འཇིག་
རྟེན་མགོན་པོ་སྲིད་པ་གསུམ་ལས་རྣམ་པར་རྒྱལ་བ་རྣམ་པ་གཉིས་པོ་དེ་ནི་རང་གི་ལུས་ལ།
དཔལ་ལྡན་རྡུལ་དང་བྱང་ཆུབ་ཀྱི་སེམས་ཁུ་བའི་རང་བཞིན་བདེ་བ་སྟེར་བའམ། ཡང་ན་སྨོན་
འཇུག་གི་སེམས་སོ། །རྒྱབ་ཀྱི་དུམ་བུ་དག་ཏུ་ས་གཞི་དག་ལ་ཚངས་པ༷པ་ལ་ལ་སོགས་པ་རྣམ་པ་
སྣ་ཚོགས་ཀྱི་རིགས་རྣམས་གནས་པ་དེ་ནི་རང་གི་ལུས་ལ་རིགས་དུ་མའི་རང་བཞིན་གྱི་སངས་
རྒྱས་རྣམས་ཏེ། ཇི་ལྟར་ན། ཕུང་ཁམས་སྐྱེ་མཆེད་རྣམ་པར་དག་པ་ཡི་རིགས་སུ་བྱུང་བའོ། །
དེ་ལྟར་ཕྱི་རོལ་དུ་རིགས་ལྡན་དྲག་པོ་དང་ཀླ་ཀློའི་དབང་པོའི་གཡུལ་འཁྲུག་པར་འགྱུར་ཏེ།
དེ་ཡང་ནང་དུ་ངེས་པ༷ར་ལུས་ཅན་རྣམས་ཀྱི་ལུས་ཀྱི་དབུས་སུའང་དེ་འདྲའི་རྣམ་པ་ཆོས་མཐུན་
ཆ་ཚང་བར་སྦྱར་དུ་ཡོད་པའོ།།འོ་ན་ཕྱི་རོལ་མཐུན་སྣང་ལ་འཁྲུག་པ་དེ་ལྟ་བུ་འབྱུང་ངམ་ཞེ་ན།
ཀུན་རྫོབ་སྒྱུ་མའི་གཟུགས་ཀྱིས་ཀྱང་ཕྱི་རོལ་ཏུ་ནི་ངེས་པ༷ར་མ་ཁའི་ཡུལ་དུ་རིགས་ལྡན་དང་
ཀླ་ཀློ་འཁྲུག་སྟེ། ཡང་དག་པར་ན་རིགས་ལྡན་གྱི་དཔུང་གི་བཀོད་པས་ཀླ་ཀློ་ལ་གནོད་སེམས་
ཀྱིས་སྲོག་གཅོད་པ་སོགས་ཐ་མལ་གྱི་ལས་ལམ་གསོགས་པ་ཡི་འཁྲུག་པ་གང་ཡང་ཡོད་པ་
མིན་ཏེ། སྒྱུ་མ་ལྟ་བུའི་ཐབས་མཁས་ཀྱི་རོལ་པ་བསྟན་པར་མཛད་པས་གདུལ་བྱ་གདུག་པ་
87

མི་ཕམ་བཀའ་འབུམ རྒྱུད་སྡེ་སྤྱི་འགྲེལ་གྱི་སྐོར།
ཅན་ཐར་པའི་ལམ་ལ་འགོད་པ་ཡིན་པའི་ཕྱིར་ནའོ། །དེ་ལྟར་ཕྱི་རོལ་གྱི་ཆོས་སྣ་ཚོགས་སུ་
སྣང་བ་འབྱུང་རུང་གི་གཞི་ནང་གི་ལུས་ལ་རླུང་སེམས་ཁམས་ཀྱི་འགྱུར་བ་དེ་ལྟ་བུ་ཡོད་པས་
ཡིན་གྱི་ནང་ལ་མེད་ན་ཡུལ་ཅན་དེ་དང་དེ་ལ་ཕྱི་རོལ་གྱི་དོན་དེ་དང་དེར་སྣང་བ་མི་འབྱུང་སྟེ།
ཁུ་རྡུལ་གྱི་ཁམས་དང་བྲལ་ན་ཉི་ཟླ་མི་མཐོང་བ་སོགས་ནང་གི་ཁམས་སམ་རླུང་སེམས་ཀྱི་
འགྱུར་བའི་དབང་གིས་ཕྱི་རོལ་གྱི་བལྟ་བྱ་ཐུན་མོང་བ་གཅིག་ལ་འང་མི་འདྲ་བ་སྣ་ཚོགས་སུ་
སྣང་བ་ཡིན་པར་ཤེས་པར་བྱའོ། །འདི་དག་ལེའུ་ལྔ་པར་རྒྱས་པར་འཆད་པར་ཡང་འགྱུར་རོ།།
གནས་པ་དགུ་པ་དབུ་མ་ལས་རྒྱུད་མཐའ་དག་འབྱུང་བའི་ངོ་བོ་ཉིད་ཀྱིས་གནས་པ་ནི། དུས་
ཀྱི་ལོ་ནི་སོགས་ཚིགས་བཅད་ང་གཅིག་པ་ནས་དྲུག་ཅུ་པའི་བར་གྱིས་བསྟན་ཏེ། འདི་དང་གོང་
གི་གནས་པ་དང་གཉིས་པོ་རྒྱུད་འདིར་གོང་འོག་བརྗེས་ཏེ་གསུངས་སོ། །དེ་ཡང་ལོ་བརྒྱའི་ཡེ་
ཤེས་ཀྱི་རླུང་གི་ཆ་བསགས་པ་ལོ་གསུམ་དང་ཕྱོགས་གསུམ་གྱི་ཞག་གྲངས་སུ་ལོངས་པ་ལས།
ལོ་གསུམ་ནི་ཉིན་ཞག་གི་ཆ་ལས་བཏགས་པ་ཉི་མའི་ཡེ་ཤེས་ཀྱི་ཆ་ཡིན་པས་ཤེས་རབ་ཀྱི་ཆ་
དང༌། ཕྱོགས་གསུམ་ནི་ཚེས་ཀྱི་ཆ་ལས་བཏགས་པས་ཟླ་བའི་ཡེ་ཤེས་ཀྱི་ཆ་ཡིན་པས་ཐཁས་
ཀྱི་ཆ་ཡིན་ལ། དེའི་ཕྱིར་ལོ་གསུམ་གྱི་ཞག་དང་རྣལ་འབྱོར་མའི་རྒྱུད་ཀྱི་ལྷ་གྲངས་སྦྱར་ཞིང༌།
ཕྱོགས་གསུམ་གྱི་ཞག་དང་འདུས་པ་སོགས་ཕ་རྒྱུད་ཀྱི་ལྷ་གྲངས་སྦྱར་བ་དང༌། ལོ་གསུམ་གྱི་
ཞག་དང་སྦྱར་བའི་སྐབས་ཀྱི་དུས་འཁོར་གྱི་ལྷ་པདྨའི་གདན་ཅན་བརྒྱ་ང་དྲུག་ངོས་བཟུང་བ།
སླར་ཡང་ལོ་གསུམ་དང་ཕྱོགས་གསུམ་གྱི་ཞག་གྲངས་དང་དུས་འཁོར་རྩ་རྒྱུད་ལས་གསུངས་
པའི་དཔལ་ལྡན་རྒྱུ་སྐར་དཀྱིལ་འཁོར་གྱི་ལྷ་གྲངས་སྦྱར་བ། དེ་ལས་བསྡུས་རྒྱུད་ཀྱི་པདྨའི་
གདན་ཅན་གྱི་ལྷ་རྣམས་བསྡུས་པའི་ཚུལ་དང༌། དེ་ལྟར་བསྡུས་པའི་ལྷ་རྣམས་ནང་གི་རྩ་དང་
སྦྱར་བ་དགོས་པ་རྒྱས་པར་བསྟན་པ་དང་བཅས་པ་སྐབས་འདིར་འཆད་པས་ན། འདིར་དུས་
ཀྱི་ལོ་ནི་རྩ་དབུ་མའི་ལོ་མེ་ཡི་གྲངས་ཏེ་གསུམ་མོ། །ལོ་གསུམ་པོ་དེ་དང་པོ་སྙིང་སྟོབས།
88

དུས་འཁོར་ནང་ལེ་འགྲེལ།
གཉིས་པ་རྡུལ། གསུམ་པ་མུན་པའི་རང་བཞིན་ཡིན་པས་རིམ་པ་བཞིན་དུ་བཞག་གོ། །ལོ་
གསུམ་པོ་དེ་ལོ་ཡི་ཉིན་ཞག་གི་ཚོགས་སུམ་བརྒྱ་དྲུག་ཅུ་རྣམས་ཀྱིས་བསྒྱུར་བས་ཉིན་ཞག་གི་
ཚོགས་སྟོང་དང་བརྒྱད་ཅུར་འགྱུར་རོ། །དེ་ཡང་ལོ་གསུམ་པོ་དེ་སྐུ་དང་གསུང་དང་ཐུགས་ཀྱི་
རིགས་གསུམ་ཡིན་ཏེ་གོང་དུ་བཤད་པ་ལྟར་ཡོན་ཏན་གསུམ་གྱི་རང་བཞིན་ནོ། །རིགས་དྲུག་
ནི་ཉིན་ཞག་གི་ཚོགས་དེ་ལ་ལོ་རེར་བགྲོད་པ་གཉིས་རེ་ཡོད་པས་བགྲོད་པའི་ཡན་ལག་ཅེས་
བགྲོད་པ་རེའི་ཡ༷ན་ལག་ཉིན་ཞག་བརྒྱ་བརྒྱད་ཅུ་དག་གིས་བགོས་པས་དྲུག་ཐོབ་ཅིང་ལྷག་མ་
མེད་པ་ནི་རྣལ་འབྱོར་མའི་རིགས་དྲུག་སྟེ་རྒྱུད་ཀྱི་རིགས་དྲུག་ཏུ་འགྱུར་བའོ། །སླར་ཡང་ལོ་
གསུམ་གྱི་ཉིན་ཞག་གི་ཚོགས་དེ་ལ་ཟླ་བའི་ཞག་སུམ་ཅུས་དབྱེ་བས་ཐོབ་པ་ནི་རིགས་སུམ་ཅུ་
རྩ་དྲུག་སྟེ། ཡང་ན་སྔར་བགྲོད་པའི་ཞག་གིས་དབྱེ་བས་རིགས་དྲུག་དེ་ཉིད་སླར་ཡང་དྲུག་
གིས་བསྒྱུར་བ་ལ། རོ་ཡིས་བསྒྱུར་བའི་རོ་ནི་རྣལ་འབྱོར་མ་རྣམས་དག་གི་རིགས་སོ་དྲུག་གོ།།
རྣལ་འབྱོར་མ་ལ་རིགས་སོ་དྲུག་ཏུ་དབྱེ་བ་དེ་བཞིན་དུ་ཕ་རྒྱུད་ལའང་རིགས་སོ་དྲུག་ཏུ་དབྱེ་བ་
བྱེད་རུང་བས་ཐབས་རྣལ་འབྱོར་པ་རྣམས་ཀྱིའོ་ཞེས་འགྲེལ་པར་གསུངས། ཉིན་ཞག་གི་
ཚོགས་སྟོང་བརྒྱད་ཅུ་ལ་གཟའ་ཡིས་ཞེས་བདུན་གྱིས་བཅུད་པའི་ཐོབ་པ་བརྒྱ་ང་བཞི་ནི་རབ་
ཏུ་གསལ་ཞིང་ངེས་པ༷ ར་དུས་ཀྱི་འཁོར་ལོ་དག་གི་དཀྱིལ་འཁོར་གྱི་ལྷ་གཙོ་བོ་རྣམས་ཀྱི་
གྲངས་སོ། །གཉིས་ལྷག་པ་ནི་རིགས་ཐམས་ཅད་འདུས་པའི་བདག་ཉིད་དམ་རིགས་ཀུན་དང་
ལྡན་པའི་རིགས་ལྡན་གཙོ་བོ་དུས་ཀྱི་འཁོར་ལོ་ཤེས་རབ་དང་ཐབས་ཟུང་གཅིག་གི་གྲངས་ཏེ་
དེ་བསྲེས་པས་དེ་ལྟར་བརྒྱ་དང་ང་དྲུག་གོ། །ཁམས་ལེར་བཤད་པ་དང་འདི་དང་འོག་ཏུ་བརྒྱ་
རེ་གཉིས་གསུངས་པའི་ནང་གི་བརྒྱ་ང་དྲུག་གི་ལྷ་བགྲང་ཚུལ་གསུམ་དོན་གཅིག་གོ། །ལྷ་དང་
ལྷ་མོའི་འཁོར་ལོ་དང་རིགས་ལྡན་གྱི་མཚན་ཉིད་དོ། །སླར་ཡང་ཉིན་ཞག་གི་ཚོགས་སྟོང་དང་
བརྒྱད་ཅུ་དེ་ལ་ཕྱོགས་དེ་བཅོ་ལྔའི་གྲངས་ཀྱིས་བཅད་པ་དྭག་གི་ཐོབ་པ་བདུན་ཅུ་རྩ་གཉིས་
89

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཀྱི་གྲངས་འདིས་ལྷ་དྭང་ལྷ་མོ་རྣམས་ཀྱིས་བདེ་མཆོག་མངོན་པར་བརྗོད་པའི་ལྷ་ཡི་གྲངས་
ཡིན་པར་འགྱུར་རོ། །ཀྱེ་མི་ཡི་བདག་པོ་ཞེས་གསུངས་ཏེ། མངོན་བརྗོད་འབུམ་པ་ནས་
གསུངས་པའི་སྡོམ་ཆེན་གྱི་ལྷ་གྲངས་ཡིན་ལ། དེ་ལ་ཡང་གཙོ་བོ་ནི་དུས་ཀྱི་འཁོར་ལོའི་བདག་
པོ་ཡབ་ཡུམ་ཟུང་བཞག་པར་བྱ་སྟེ་དེ་དང་ལྷན་ཅིག་བདུན་ཅུ་རྩ་གཉིས་ནི་སྡོམ་ཆེན་གྱི་ལྷ་དང་
ལྷ་མོའི་མཚན་ཉིད་དོ་ཞེས་དེ་ལྟར་ལོ་གསུམ་གྱི་ཞག་གི་དབྱེ་བས་འཇིག་རྟེན་ཀུན་རྫོབ་ཀྱི་
དབང་དུ་བྱས་ཏེ་རིགས་གསུམ་དང་དྲུག་དང་སོ་དྲུག་གི་རྣལ་འབྱོར་མའི་རྒྱུད་ཀྱི་ངེས་པ་བཤད་
པའོ། །གཉིས་པ་ཕྱོགས་གསུམ་གྱི་ཞག་དང་རྣལ་འབྱོར་ཕ་རྒྱུད་ཀྱི་ལྷ་གྲངས་སྦྱར་བ་ལ་ཕྱོགས་
གསུམ་གྱི་ཞག་དཀྱིལ་འཁོར་གྱི་ལྷ་གྲངས་དང་སྦྱར་བ་དང༌། ཕྱོགས་གསུམ་གྱི་ཞག་གྲངས་
ཕྱག་རྒྱ་དགུ་དང་སྦྱར་བ་གཉིས་ལས། དང་པོ། འགྲེལ་པར་བྱ་བའི་རྣལ་འབྱོར་དང་རྣལ་
འབྱོར་གྱི་རྒྱུད་གསུམ་དང་དྲུག་གི་དབྱེ་བས་ཞེས་པ་རྣལ་འབྱོར་ཕ་རྒྱུད་ཉིད་ལ་གོ་དགོས་ཀྱི་བྱ་
རྒྱུད་ལ་གོ་བ་གནས་མ་ཡིན་པས། ཕ་རྒྱུད་སྒྱུ་འཕྲུལ་དྲྭ་བ་ཡི་དཀྱིལ་འཁོར་རྣམ་པ་གསུམ་
སྙཡང་དབུ་མའི་ཕྱོགས་གསུམ་གྱི་ཉིན་ཞག་ཞེ་ལྔའི་ཡ༷ན་ལག་ལས་འགྱུར་ཏེ། ཇི་ལྟར་ན་ཞག་
ཞེ་ལྔ་པོ་ཉིན་ཞག་སོ་སོ་ལ་དུས་སྦྱོར་བཅུ་གཉིས་ཀྱི་དབྱེ་བས་བཅུ་གཉིས་ཀྱིས་བསྒྱུར་བས་
ཉིན་ཞག་གི་ཡན་ལག་ལྔ་བརྒྱ་དང་བཞི་བཅུའི་གྲངས་སུ་འགྱུར་བ་དེ་ལས་ཞག་ཉིས་བརྒྱ་དང་
དོན་བཞི་ཐ་དད་དེ་གུད་དུ་ཕྱུངས་པ་ནི་སྐྱུ་འཕྲུལ་དྲ་བ་རྣམ་པ་གསུམ་གྱི་ལྷ་གྲངས་ཏེ། ཡ༷ང་
དྭག་བུག་པ་རིག་བྱེད་ཅེས་ལྷ་ཟུང་བཞི་བཅུ་རྩ་དགུས་དཀྱིལ་འཁོར་གཅིག་ཏུ་འགྱུར་ཏེ་ཡབ་
ཡུམ་སོ་སོར་བརྩིས་པས་ལྷ་གྲངས་དགུ་བཅུ་གོ་བརྒྱད་དང༌། སླར་ཡང་འབྱུང་བ་རྒྱ་མཚོ་ཞེས་
ལྷ་ཟུང་བཞི་བཅུ་རྩ་ལྔས་དཀྱིལ་འཁོར་གཉིས་པའི་ལྷ་གྲངས་སུ་འགྱུར་ཏེ་སོ་སོར་བགྲང་ན་
དགུ་བཅུར་འགྱུར་རོ། །ཡང་མེ་དང་ཆུ་གཏེར་གྱིས་དཀྱིལ་འཁོར་གསུམ་པར་འགྱུར་ཏེ། ལྷ་
ཟུང་བཞི་བཅུ་རྩ་གསུམ་ལ་ཡབ་ཡུམ་སོ་སོར་བགྲང་ན་བརྒྱད་ཅུ་རྩ་དྲུག་ཏུ་འགྱུར་རོ། །དེ་ལྟར་
90

དུས་འཁོར་ནང་ལེ་འགྲེལ།
ལྷ་ཟུང་བརྒྱ་དང་སོ་བདུན་དང་ཡབ་ཡུམ་སོ་སོར་བགྲངས་པས་ཉིས་བརྒྱ་དོན་བཞིའི་གྲངས་སུ་
འགྱུར་བ་ཡིན་ནོ། །འདིའི་སྤྲོས་པ་ལེའུ་ལྔ་པར་ཡང་འཆད་དོ། །བྱ་བའི་རྣལ་འབྱོར་ཀྱི་རྒྱུད་ཀྱི་
ངེས་པའོ། །དེ་ནས་དཔལ་ལྡན་འདུས་པ་ཡི་དཀྱིལ་འཁོར་རིགས་ནི་དུས་ཀྱི་ཞེས་པ་དྲུག་གི་
དབྱེ་བ་ནི། སྔར་ཕྱོགས་གསུམ་གྱི་ཞག་གི་ཡན་ལག་ལྔ་བརྒྱ་བཞི་བཅུ་ལས་སྒྱུ་འཕྲུལ་དྲྭ་བ་
རྣམ་པ་གསུམ་གྱི་ལྷ་གྲངས་ཉིས་བརྒྱ་དོན་བཞི་ཐ་དད་དུ་བྱས་པའི་ལྷག་མའི་ཉིན་ཞག་གི་ཆ་
ཡན་ལག་དེའི་ཆ་ཤས་ཉིས་བརྒྱ་དྲུག་ཅུ་རྩ་དྲུག་ལ་འདུས་པའི་དཀྱིལ་འཁོར་དྲུག་གི་ལྷ་གྲངས་
སྦྱར་བ་ནི། དང་པོ་དེ་ཉིད་ཅེས་བྱ་བ་ལྟ་ཟུང་ཉི་ཤུ་རྩ་ལྔས་དཀྱིལ་འཁོར་གཅིག་ཏུ་འགྱུར་རོ། །
གཞན་ཡང་ཉེར་ལྔ་དེ་ལ་དྲུག་གིས་རྣམ་པར་དམན་པས་ལྷ་ཟུང་བཅུ་དགུས་ཡེ་ཤེས་ཞབས་
ལུགས་ལྟ་བུའི་འདུས་པའི་དཀྱིལ་འཁོར་གཅིག་ཏུ་འགྱུར་བ་ནི་གཉིས་པའོ། །ཉེར་ལྔ་དང་བཅུ་
དགུ་དེ་དྭག་ཕྱེད་ཀྱི་དབྱེ་བས་འདུས་པའི་དཀྱིལ་འཁོར་གཞན་གཉིས་སུ་རྣམ་པར་ཕྱེ་བ་སྟེ།
ཇི་ལྟར་ཞེ་ན། ཉེར་ལྔའི་ཕྱེད་ནི་ཕྱེད་དང་བཅས་པའི་བཅུ་གཉིས་དང༌། བཅུ་དགུའི་ཕྱེད་ནི་
ཕྱེད་དང་བཅས་པའི་དགུ་ཡིན་ལ། འདི་ལས་དགུའི་ལྷག་མ་ཕྱེད་ནི་ཕྱེད་དང་བཅས་པའི་བཅུ་
གཉིས་ལ་བསྲེས་པས་བཅུ་གསུམ་མོ། །དེ་ལྟར་ན་ལྷ་ཟུང་དགུའི་འདུས་པའི་དཀྱིལ་འཁོར་
གཅིག་དང༌། ཟུང་བཅུ་གསུམ་གྱིས་འདུས་པའི་དཀྱིལ་འཁོར་གཅིག་སྟེ་གཉིས་སུ་འགྱུར་རོ། །
སླར་ཡང་འདུས་པའི་ལྷ་གྲངས་དེ་དག་བསྲེས་པ་དག་ནི་འདུས་པའི་དཀྱིལ་འཁོར་གྱི་དབྱེ་བ་
གཉིས་ཏེ། བཅུ་གསུམ་དང་བཅུ་དགུ་གཉིས་གཅིག་ཏུ་བསྲེས་པ་འདུས་པ་སོ་གཉིས་མ་ཀླུ་
སྒྲུབ་ལུགས་ལྟ་བུ་དང་ནི། བུག་པ་དང་དེ་ཉིད་བཅས་ལྷན་ཅིག་བསྡོམ་པ་འདུས་པ་སོ་བཞི་
མའི་དཀྱིལ་འཁོར་དུ་འགྱུར་རོ། །འདུས་པ་དྲུག་པོ་འདི་ལ་ལྷ་ཟུང་བརྒྱ་དང་སོ་གཉིས། སོ་
སོར་བགྲང་ན་ཉིས་བརྒྱ་དང་རེ་བཞི་ཡོད་དོ། །འདུས་པ་སྐུ་འཕྲུལ་གཉིས་ལ། དཀྱིལ་འཁོར་
དགུ་ལྷ་ལྔ་བརྒྱ་དང་སོ་བརྒྱད་འབྱུང་བས། དེས་ལྔ་བརྒྱ་བཞི་བཅུ་ལ་ཕྲི་ལྷག་འཁོར་ལོ་སྡོམ་
91

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཆེན་གྱི་དཀྱིལ་འཁོར་གྱི་གཙོ་བོ་དུས་འཁོར་ཡབ་ཡུམ་ཟུང་སྟེ། བཞི་བརྒྱ་ལྔ་བཅུའི་ལྷ་དང་ལྷ་
མོར་འགྱུར་རོ། །རྒྱུད་འདི་རྣམས་ཀྱི་པདྨའི་གདན་གྱི་དབྱེ་བ་ནི་ལེའུ་ལྔ་པར་འཆད་པར་འགྱུར་
རོ༑༑ ༑འདི་ལ་བོད་འགྲེལ་སྔ་མ་རྣམས་སུ་ལྷ་དགུ་མ་ཐ་ག་ནའི་ལུགས་ཀྱི་འདུས་པ། བཅུ་
གསུམ་མ་ཨིནྡྲ་བྷུ་ཏི། བཅུ་དགུ་མ་ཡེ་ཤེས་ཞབས། ཉེར་ལྔ་མ་པཎྜི་ཏ་མགྲིན་པ་གསུམ་པ། སོ་
གཉིས་མ་འཕགས་པ་ཀླུ་སྒྲུབ་ཡབ་སྲས། སོ་བཞི་མ་ཀུན་སྙིང་གི་ལུགས་ཀྱི་འདུས་པ་ཡིན་ནོ་
ཞེས་པ་ལ་མཁས་གྲུབ་འགྲེལ་ཆེན་དུ། ཐ་ག་ན་ཡེ་ཤེས་ཞབས་ཀྱི་རྗེས་འབྲང་གི་གཙོ་བོ་
གཅིག་ཡིན་པས་ལྷ་བཅུ་དགུ་མ་བཞེད་ཀྱི་དེས་ལྷ་དགུ་མ་གང་དུ་མ་བཤད་ལ། ཨིནྡྲ་བྷུ་ཏི་ཆེན་
པོ་འོང་དོན་མེད་ཅིང༌། ཆུང་བས་ལྷ་བཅུ་གསུམ་བཞེད་ཅེས་གྲགས་ཀྱང་ཤེས་བྱེད་མ་མཐོང་
ལ༑ མགྲིན་པ་གསུམ་པའི་གཞུང་པོད་ན་མེད་པས་ཉེར་ལྔ་བཞེད་ཅེས་སྔ་མ་རྣམས་ལ་གྲགས་
ཀྱང་ཤེས་བྱེད་རྙེད་དཀའ་བའི་ཕྱིར་དང་། ཀུན་སྙིང་གིས་མཛད་པའི་འགྲེལ་ཆུང་གི་ལུགས་མི་
བསྐྱོད་པས་གཙོ་བོ་བྱས་པའི་ལྷ་བཅུ་དགུ་མར་གསལ་གྱི་སོ་བཞི་མ་ཟུར་ཙམ་མེད་ཅིང་། ཀུན་
སྙིང་གིས་མཛད་ཟེར་བའི་འགྲེལ་ཆེན་ནི་སློབ་དཔོན་དེ་ལ་ཁ་གཡར་བའི་བརྫུས་མ་ཡིན་པར་
ཕལ་མོ་ཆེས་འདོད་པ་སོགས་ཀྱིས་སློབ་དཔོན་དེ་དག་སོ་སོའི་ལུགས་སུ་འཇོག་པའི་རྒྱུ་མཚན་
ཡང་དག་མེད་ལ། ཀུན་སྙིང་དང་ཤཱནྟི་པ་སོགས་མི་བསྐྱོད་པ་ལྷ་བཅུ་དགུའི་དཀྱིལ་འཁོར་དང༌།
འཕགས་པ་ཡབ་སྲས་ཀྱིས་སོ་གཉིས་སུ་གསུངས་པའི་དཀྱིལ་འཁོར་གྱི་ལྷ་ཐམས་ཅད་ཡབ་
ཡུམ་ཟུང་མ་ཡིན་པར་རྐྱང་པ་ཁོ་ན་ཡིན་ལ། འདིར་བཤད་འདུས་པའི་དཀྱིལ་འཁོར་དྲུག་པོ་
ཐམས་ཅད་ཡབ་ཡུམ་ཞལ་སྦྱོར་ཁོ་ན་ཡིན་པས་ཤིན་ཏུ་མི་འདྲའོ། །དེས་ན་འདིར་བཤད་པ་
འདི་དག་ད་ལྟ་འདུས་པའི་རྒྱུད་རྩ་བཤད་གང་ན་ཡང་མི་གསལ་ཀྱང་འདུས་པའི་རྩ་རྒྱུད་རྒྱས་
པ་ལྟ་བུ་ཞིག་ན་ཡོད་པར་མངོན་ནོ་ཞེས་རྗེ་ཙོང་ཁ་བས་གསུངས་སོ་ཞེས་བཤད་པ་ལྟར་དོན་ལ་
གནས་སོ། །དེ་བཞིན་དུ་འདིའི་སྐབས་ཀྱི་སྒྱུ་འཕྲུལ་དྲྭ་བའང་རྡོ་རྗེ་སེམས་དཔའ་སྒྱུ་འཕྲུལ་དྲྭ་
92

དུས་འཁོར་ནང་ལེ་འགྲེལ།
བའི་ལྷ་གྲངས་དེ་ལྟ་བུ་ཞིག་འབྱུང་བ་ཡོད་པ་ཡང་དེ་དང་འདྲ་བར་རྟོགས་སོ། །བྱ་བའི་རྣལ་
འབྱོར་ནི་བྱ་བ་རྒྱུའི་རྣལ་འབྱོར་མ་ཧཱ་ཡོ་ག །བྱེད་པ་རྐྱེན་གྱི་རྣལ་འབྱོར་ནི་ལུང་ཨ་ནུ་ཡོ་ག །
མཐར་ཕྱིན་འབྲས་བུའི་རྣལ་འབྱོར་ནི་ཨ་ཏི་ཡོ་ག་ཞེས་སྔ་འགྱུར་བའི་རྒྱུད་རྣམས་སུ་གྲགས་
པའི་ཐ་སྙད་དང་བསྟུན་ནའང་རུང་བར་འདུག་སྙམ་མོ། །སྒྱུ་འཕྲུལ་དྲྭ་བ་དང་འདུས་པའི་
དཀྱིལ་འཁོར་གྱི་ལྷ་གྲངས་དེ་ཡང་འདིར་མངལ་ནས་སྐྱེས་པའི་ཕུང་པོ་ལྔ་དང་ཁམས་བཞི་
དག་པའི་དབང་གིས་དགུའི་བདག་ཉིད་ཀྱི་འདུས་པའོ། །ཕུང་པོ་ལྔ་དང་ཁམས་བཞི་དང་
འཁོར་ལོ་བཞི་རྫོགས་པ་ལྷ་བཅུ་གསུམ་མ་དང༌། ཕུང་པོ་ལྔ་ཁམས་བཞི་འཁོར་ལོ་བཞི་ཡུལ་
དྲུག་རྫོགས་པའི་ཉེར་ལྔ་མ་སོགས་སྦྱང་གཞི་རྒྱས་བསྡུས་ཀྱི་དབྱེ་བས་ལྷ་གྲངས་མང་ཉུང་དུ་
འགྱུར་ཚུལ་དང༌། དེ་བཞིན་དུ་སྒྱུ་འཕྲུལ་དྲྭ་བ་ལ། ཕུང་པོ་ལྔ་དང་ཁམས་དགུ་སོགས་ཀྱི་ལྷ་
གྲངས་སུ་འགྱུར་ཚུལ་འགྲེལ་པ་ལས་གསུངས་པ་ལྟར་ཏེ་མངལ་དུ་ལུས་རྫོགས་པ་ཇི་ལྟ་བ་
བཞིན་ལྷ་གྲངས་དང་ཉི་ཟླའི་རྐང་པའི་གདན་གྱི་དབྱེ་བ་རྣམས་ལེའུ་ལྔ་པར་རྒྱས་པར་འཆད་
པར་འགྱུར་རོ། །རྣལ་འབྱོར་མ་དང་རྣལ་འབྱོར་གྱི་རྒྱུད་འབྱུང་བའི་ངེས་པའོ། །དེ་ནས་ཕྱོགས་
གསུམ་གྱི་ཞག་གྲངས་ཕྱག་རྒྱ་དགུ་དང་སྦྱར་བ་ལ། འགྲེལ་པར། ད་ནི་ཕྱི་དང་ནང་གི་ཕྱག་རྒྱ་
གསུངས་པ་ཞེས་སོགས་ཀྱི་དོན། ངེས་དོན་གྱི་སྐབས་འདིར་ཐམས་ཅད་དུ་རྒྱུས་འབྲས་བུ་ལ་
རྒྱས་གདབ་པར་བྱ་སྟེ། འབྲས་བུས་ཀྱང་རྒྱུ་ལ་རྒྱས་གདབ་པར་བྱའོ། །འོ་ན་རྒྱུ་འབྲས་གཉིས་
གང་ལ་བྱ་སྙམ་ན། ལུས་ཀྱི་སྒོ་ནས་རྡུལ་ཉི་མའི་ཆོས་ནི་ཤེས་རབ་རྒྱུ་དང་། ཁུ་བ་ཟླ་བའི་ཆོས་
ཐབས་འབྲས་བུ་བསམ་པའི་སྒོ་ནས་དེ་ལས་ལྡོག་པ་སྟེ། ལུས་ལས་གཞན་བསམ་པ་ལ་ལྟོས་
ནས་ཁུ་བའི་ཆོས་ཅན་ཉིད་ཀྱི་ཕྱིར་ཟླ་བ་ནི་ཤེས་རབ་དང་། རྡུལ་གྱི་ཆོས་ཅན་ཉི་མ་ནི་ཐབས་
ཏེ་འབྲས་བུའོ། །དེ་ལྟ་ན་ཐམས་ཅད་དུ་རྣམ་ཀུན་མཆོག་ལྡན་གྱི་སྟོང་པ་ཉིད་ནི་ཤེས་རབ་སྟེ་
མཆོག་ཏུ་མི་འགྱུར་བའི་བདེ་བ་ཆེན་པོའི་རྒྱུའོ། །དམིགས་མེད་ཀྱི་སྙིང་རྗེའི་ངོ་བོ་མཆོག་ཏུ་མི་
93

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འགྱུར་བའི་བདེ་བ་ནི་ཐབས་ཏེ་འབྲས་བུའོ། །དེ་འདྲ་བའི་རྒྱུ་འབྲས་གཉིས་ཕན་ཚུན་དུ་རྒྱས་
གདབ་པར་བྱ་སྟེ། སྟོང་ཉིད་ཕྱག་རྒྱ་ཆེན་མོ་འབྲས་བུ་མི་འགྱུར་བའི་བདེ་ཆེན་འདྲེན་པ་ལས
མི་འདའ་ཞིང༌། མི་འགྱུར་བདེ་ཆེན་ཀྱང་སྟོང་ཉིད་ཕྱག་ཆེན་ལས་དངོས་སུ་སྐྱེ་བ་ལས་མི་འདའ་
སྟེ༑ ཚུལ་དེ་ཉིད་ཀྱིས་དེ་གཉིས་དབྱེར་མེད་པར་ཕན་ཚུན་རྒྱས་འདེབས་པ་སྟེ་ཕྱག་རྒྱ་ནི་འདིར་
མི་འདའ་བའི་དོན་ཏོ། །དེ་ཡང་དབང་མདོར་བསྟན་ལས། སྟོང་ཉིད་གཟུགས་འཛིན་རྒྱུ་ཡིན་
ཏེ༑ ༑མི་འགྱུར་ལས་སྐྱེས་བདེ་བ་འབྲས། །རྒྱུ་ལ་འབྲས་བུས་རྒྱས་གདབ་ཅིང༌། །འབྲས་བུ་རྒྱུ་
ཡིས་རྒྱས་གདབ་བོ། །ཞེས་སྟོང་གཟུགས་ཕྱག་རྒྱ་ཆེན་མོ་དང༌། དེ་ལས་སྐྱེས་པའི་མི་འགྱུར་
བའི་བདེ་བ་སྔ་ཕྱི་ལ་རྒྱུ་འབྲས་ཀྱི་རྒྱས་འདེབས་གསུངས་པ་དང་། ཡང་ལྡོག་པའི་སྒོ་ནས་སྟོང་
ཉིད་ཕྱག་ཆེན་དང་མི་འགྱུར་བའི་བདེ་བ་རོ་མཉམ་དུ་སྟོན་པ་ལྟ་བུའི་རྒྱས་འདེབས་ཚུལ་
གསུངས་ཀྱི། དེ་གཉིས་དུས་མཉམ་པའི་གནས་ལུགས་ཀྱི་ངོ་བོའི་དབང་དུ་བྱས་ན། དེ་གཉིས་
གཉིས་སུ་མེད་པའི་བདག་ཉིད་གཅིག་ཡིན་པས་རྒྱུ་འབྲས་ཀྱིས་གསར་དུ་རྒྱས་གདབ་མེད་དེ།
འབྲས་བུ་དང་ནི་རྒྱུ་ཡིས་ནི། །ཕན་ཚུན་དུ་ནི་རྒྱས་གདབ་མེད། །ཅེས་སོགས་དང༌། དེ་ཕྱིར་
བདག་གིས་བདག་ཉིད་ལ། །འགར་ཡང་རྒྱས་གདབ་ནུས་མ་ཡིན། །ཞེས་པའི་བར་གྱིས་
གསུངས་སོ། །དེ་ལྟར་སྤྱིར་བསྟན་ནས་སྐབས་ཀྱི་དོན འདིར་ཟླ་བའི་ཆ་ཤས་སུ་ངེས་པ་
ཕྱོགས་གསུམ་པོའི་ཉིན་ཞག་ཞེ་ལྔ་ཡི་ཚོགས་ལས་གཟའ་ཡི་ཞེས་བདུན་གྱི་ཆ་ཡིས་ཐོབ་པ་
གང་དྭག་གི་ཉིན་ཞག་དྲུག་པོ་དེ་དྭག་རྡོ་རྗེ་ཅན་གྱི་ཕྱག་རྒྱ་དྲུག་སྟེ། མི་བསྐྱོད་པ་དག་པའི་
འཁོར་ལོ་དང༌། འོད་དཔག་མེད་རྣ་ཆ། རིན་འབྱུང་མགུལ་རྒྱན། རྣམ་སྣང་གདུ་བུ། དོན་གྲུབ་
སྐ་རགས། རྡོར་སེམས་ཐལ་བ་དང་མཆོད་ཕྱིར་ཐོགས་པ་སྟེ། དུས་ཀྱི་འཁོར་ལོའི་ཕྱི་རོལ་གྱི་
ཕྱག་རྒྱ་དྲུག་སྟེ། རྒྱས་འདེབས་པ་རིགས་བདག་གི་ལྷ་དྲུག་མཚོན་པའོ། གཞན་པ༵འི་ཉིན་
ཞག་བགོས་ལྷག་གསུམ་ལུས་པ་ཡི་ཚོགས་ནི་ནང་དུ་རྡོ་རྗེ་ཅན་གྱི་སྐུ་གསུང་ཐུགས་ཀྱི་ཕྱག་རྒྱ་
94

དུས་འཁོར་ནང་ལེ་འགྲེལ།
གསུམ་སྟེ། གནས་གསུམ་གྱི་ལྷའོ། །དེ་ལྟར་ཕྱིའི་དྲུག་དང་ནང་གི་གསུམ་བཅས་ཕྱག་རྒྱ་དགུའོ། །
ཤེས་རབ་སྐུ་ལ་ཞེས་ཤེས་རབ་ཀྱི་རྒྱུད་དང་། དེས་མཚོན་ཐབས་ཀྱི་སྐུའམ་རྒྱུད་ལ་དུས་སྦྱོར་
གསུམ་རྣམས་ཞེས་པ་སྙིང་སྟོབས་དང་རྡུལ་དང་མུན་པའི་བདག་ཉིད་སྐུ་གསུང་ཐུགས་ཀྱི་
མཚན་ཉིད་ཅན་དུ་ངེས་པར་གསལ་བར་བྱས་པ་ནི་རྣལ་འབྱོར་མ་དང་རྣལ་འབྱོར་གྱི་རྒྱུད་ཀྱི་
ཕྱག་རྒྱ་ལའོ། །ཞེས་ཕྱག་རྒྱ་ཐམས་ཅད་ཀྱང་བསྡུ་ན་སྐུ་གསུང་ཐུགས་ཀྱི་མཚན་མའི་ཕྱག་རྒྱ་
རྣམ་པ་གསུམ་ལ་འདུ་བ་ཡིན་པས་སོ། །རྣལ་འབྱོར་མ་དང་རྣལ་འབྱོར་རྒྱུད་ལས་ཕྱག་རྒྱ་རབ་
ཏུ་གསལ་བར་བྱས་པའི་ངེས་པའོ། །དེ་ནས་ལོ་གསུམ་གྱི་ཞག་དང་སྦྱར་བའི་དུས་འཁོར་གྱི་ལྷ་
པདྨའི་གདན་ཅན་བརྒྱ་ང་དྲུག་ལུགས་གཅིག་ངོས་བཟུང་བ་ནི། འདིར་འཁོར་ལོ་དྲུག་གི་རྩ་སྣ་
ཚོགས་པའི་རང་བཞིན་ཅན་རྣམས་ལྷའི་ཚོགས་ཏེ། ཕར་ཕྱིན་བཅུ་ཡི་ནུས་མ་དང་གཙུག་ཏོར་
སོགས་ཁྲོ་བོ་རྣམས་ནི་རིམ་པས་གཉིས་ཀའང་གྲངས་བཅུ་རུ་རབ་ཏུ་འགྱུར་ཏེ། གྲངས་ལྔ་ནི་
མི་བསྐྱོད་པ་སོགས་སངས་རྒྱས་ལྔ་དང་རྡོ་རྗེ་དབྱིངས་ཕྱུག་མ་སོགས་ལྷ་མོ་ཡུམ་ལྔ་རྣམས་སོ།།
གཟུགས་རྡོ་རྗེ་མ་སོགས་དང༌། མིག་ས་སྙིང་ལ་སོགས་པ༵་སེམས་དཔའ་སེམས་མ་དྲུག་དྲུག་
སླར་ཡང་ཀྱེ་མི་ཡི་བདག་པོ་སྐུའི་དཀྱིལ་འཁོར་གྱི་ལྷ་ཡི་ཚོགས་ནི་དབང་པོ་དང་ཚངས་
པ་ལ་སོགས་པ་དྲུག་ཚན་གཉིས་ཏེ་བཅུ་གཉིས་སོ། །ཙརྩི་ཀཱ་སོགས་རྣལ་འབྱོར་མ་དང༌།
མཐའ་ཡས་སོགས་ཀླུ་དྭང༌། ཁྱི་གདོང་མ་སོགས་གཏུམ་མོ་རྣམས་སོ་སོར་བརྒྱད་ཅེས་བྱ་སྟེ་
བསྡོམས་པས་དོན་བརྒྱད་དོ། །ནང་དང་ཕྱིའི་གནས་སུའམ་སྲིད་པར་ལྷ་འདི་དག་ཐམས་ཅད་
ཐབས་ཤེས་ཀྱི་དབྱེ་བས་ཉིས་འགྱུར་དུ་བྱས་པ་བརྒྱ་དང་ལྔ་བཅུ་རྩ་དྲུག་གི་གྲངས་སུ་འགྱུར་
རོ༑ ༑འདི་དྭག་ནི་དཔ༵ ལ་ལྡན་དུས་ཀྱི་འཁོར་ལོ་ཡི་གཞལ་ཡས་ཁང་གི་ནང་དང་ཕྱི་རོལ་དུ་
པདྨའི་གདན་ཅན་གྱི་ལྷ་གྲངས་སོ། །དེ་ལས་ཁྲོ་བོ་དང་ཀླུ་དང་གཏུམ་མོ་ཉེར་དྲུག་ཐབས་ཤེས་
ཀྱི་དབྱེ་བས་ལྔ་བཅུ་རྩ་གཉིས་པོ་ལོགས་སུ་ཕྱེས་ནས་བརྒྱ་ང་དྲུག་དེའི་སུམ་ཆ་གཉིས་ནི་བཞི་
95

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལྷག༵་པའི་བརྒྱ་སྟེ་ནང་གི་ལྷ་རྣམས་སོ། །དེ་ཡི་ཕྱེད་ལྷ་ལྔ་བཅུ་རྩ་གཉིས་ཀྱི་བདག་ཉིད་དག་
ཀྱང་སྒོ་སྐྱོང་ཁྲོ་བོ་དང་ཕྱི་རོལ་གྱི་ཀླུ་དང་དུར་ཁྲོད་ཀྱི་གཏུམ་མོ་རྣམས་ཏེ། དེ་ལྟར་ཐུགས་
གསུང་སྐུ་ཡི་དཀྱིལ་འཁོར་གྱི་ཁམས་གསུམ་པོ་དག་ཏུའོ། །དེ་ལྟར་ཉི་མའི་དབྱེ་བས་བཞི་
ལྷག་པའི་བརྒྱ་དང༌། ཟླ་བའི་དབྱེ་བས་ལྔ་བཅུ་རྩ་གཉིས་ཏེ། སྔར་ཡང་དེ་དག་གཅིག་ཏུ་
བསྡོམ་པས་ལྷ་བརྒྱ་དང་ང་དྲུག་ནི་དུས་ཀྱི་འཁོར་ལོའི་པདྨའི་ལྟེ་བ་ལ་གནས་པའི་ལྷ་གཙོ་བོའི་
གྲངས་ཏེ། རྩ་འཁོར་ལོ་དྲུག་གི་རྩ་བརྒྱ་དང་ང་དྲུག་པོ་སྦྱོང་བྱེད་དམ། དེ་རྣམས་སྒྲིབ་བྲལ་དུ་
གྱུར་པའི་ངོ་བོའོ། །སྐབས་འདིར་དོགས་པ་འདི་ཡོད་དེ། ནུས་མ་སོགས་ལྷ་དོན་བརྒྱད་ལ་
ཐབས་ཤེས་ཀྱི་དབྱེ་བས་ལྷ་བརྒྱ་ང་དྲུག་ཏུ་འགྱུར་བར་གསུངས་པ་འདིར་ནུས་མ་རྣམས་ལ་
ཐབས་བཅུ་བགྲང་རྒྱུ་མེད་པས་ལྷ་བཅུས་མ་ཚང་བར་འགྱུར་བ་དང༌། པདྨའི་གདན་གྱི་ལྟེ་བའི་
ལྷ་ཞེས་གསུངས་པ་ལྟར་ན། ནུས་མ་རྣམས་པདྨའི་འདབ་མར་བཞུགས་པ་ཡིན་པ་དང་། ཀླུ་
དང་རབ་གཏུམ་མ་རྣམས་ལ་པདྨའི་གདན་མ་གསུངས་པས་དེ་ཡི་དོན་ཇི་ལྟར་བཤད་སྙམ་པ་ནི་
དོགས་པའོ། །དེ་ལ་བླ་མ་སྔ་མ་ཕལ་མོ་ཆེས། ནུས་མ་རྣམས་ཀྱི་ཐབས་གཙོ་བོ་ཉིད་ཡིན་པས་
སྐྱོན་མེད་པའམ། ལྷའི་ངོ་བོ་བུམ་པ་བཅུ་ཐབས་བཅུར་བྱེད་པ་ཡོད་ཀྱང༌། གཙོ་བོ་བཅུར་
བགྲང་ན་ཡེ་ཤེས་ཀྱི་འཁོར་ལོར་ལྷ་གྲངས་བཅུས་ལྷག་པར་འགྱུར་ལ། བུམ་པ་སོགས་ལྷའི་ངོ་
བོ་ཡིན་ཀྱང་ཞལ་ཕྱག་སོགས་ལྷའི་རྣམ་པར་མེད་པས་ཐབས་ཤེས་ཀྱི་ལྷ་ཡི་གྲངས་སུ་བགྲང་
རིགས་པ་མ་ཡིན་ཏེ། ནོར་བུ་དང་དུང་སོགས་བཞི་པོ་བཞིན་ནོ་ཞེས་བླ་མ་དག་གསུངས་སོ།
ནུས་མ་རྣམས་པདྨའི་ལྟེ་བ་ལ་གནས་པ་མིན་ཡང་གཙོ་བོའི་ཡུམ་ཡིན་པས་རེས་མོས་ཀྱི་
པདྨའི་ལྟེ་བ་ལ་གནས་པར་འགྱུར་བ་ལ་དགོངས་པ་དང་། ཀླུ་རྣམས་འབྱུང་བའི་དཀྱིལ་འཁོར་
གྱི་ལྟེ་བ་དང༌། རབ་གཏུམ་མ་རྣམས་འཁོར་ལོའི་ལྟེ་བ་ལ་གནས་པས་པདྨའི་ལྟེ་བར་གནས་པ་
དང་ཆ་འདྲ་བ་ལ་དགོངས་ཞེས་ཟེར། དེ་ལྟ་ན་དཀྱིལ་འཁོར་གྱི་ལྷ་ལྷག་མ་ལའང་པདྨའི་ལྟེ་བ་
96

དུས་འཁོར་ནང་ལེ་འགྲེལ།
དང་ཆ་མཐུན་པ་ལ་གནས་པ་ཡོད་པས་དེ་དག་ཀྱང་པདྨའི་གདན་ཅན་གྱི་ལྷར་བགྲང་རིགས་
པར་འགྱུར་ཞེས་བླ་མ་གཞན་དག་གསུངས། དེས་ན་སྐབས་འདིར་ཅི་བྱ་མེད་པར་གྱུར་པ་ལ།
མཁས་གྲུབ་འགྲེལ་ཆེན་དུ། གཙོ་བོ་ཡབ་ཡུམ་གཉིས། གཤེགས་པ་གཤེགས་མ་ཡབ་ཡུམ་
བཅུ་དྲུག །རྡོར་སེམས་དང་མི་བསྐྱོད་པ་ཡབ་ཡུམ་ལུས་བསམ་གྱི་དབྱེ་བས་བཞི། ཁྲོ་བོ་གཙུག་
ཏོར་ཡབ་ཡུམ་ཐུགས་དཀྱིལ་གྱི་ནང་གི་སྟེང་གི་ཆ་ལ་འགོད་པར་གསུངས་པས་དེ་དང་སྐུ་
དཀྱིལ་དུ་བཀོད་པ་དང་ཁྲོ་བོ་རིགས་གཅིག་ཀྱང་འགོད་གནས་ཐ་དད་པས་གཉིས་སུ་བརྩིས་
པ་དང༌། ནུས་མ་བརྒྱད་དང་ལྷག་མ་སྔར་བཤད་རྣམས་ཡབ་ཡུམ་སོ་སོར་བརྩིས་པས་བརྒྱ་ང་
དྲུག་ཏུ་འགྱུར་རོ་ཞེས་བཞེད། འོ་ན་ནུས་མ་བརྒྱད་དང་ཀླུ་དང་རབ་གཏུམ་མ་རྣམས་པདྨའི་ལྟེ་
བར་མེད་པས། འགྲེལ་པར་པདྨའི་ལྟེ་བ་ལ་གནས་པའི་ལྷའི་ཚོགས་ཀྱི་ངེས་པའོ་ཞེས་པ་དང་
འགལ་ཞེ་ན། འདིར་པདྨའི་ལྟེ་བ་ལ་གནས་པ་ཆེས་གསལ་པོར་གསུངས་པས། དགོངས་གཞི་
མ་བཙལ་ཀྱང་གནོད་པ་ཅི་ཡང་མེད་ཅིང༌། སྒྲུབ་ལེར་ཀླུ་དང་རབ་གཏུམ་མ་རྣམས་ལ་པད་
གདན་དངོས་སུ་མ་གསུངས་ཀྱང་པད་གདན་བྱ་མི་རུང་བ་མེད་པས་པདྨའི་ལྟེ་བར་གནགནས་པར་
གསུངས་པའི་ཚིག་འདི་ལ་བརྟེན་ནས་འབྱུང་དཀྱིལ་དང་འཁོར་ལོའི་ལྟེ་བ་རྣམས་སུ་པད་
གདན་གསར་དུ་བྱའོ་གསུངས་ཀྱང༌། རྒྱུད་རྩ་འགྲེལ་གྱི་ཚིག་གིས་དངོས་ཤུགས་གང་དུ་ཡང་
མེད་པའི་རྩི་ཚུལ་དང་པད་གདན་སོགས་ཅི་འགྲིག་བྱས་པས་ཆོག་ན་ལས་སླ་མོད། རྒྱུད་རྩ་
འགྲེལ་གྱི་བསྟན་ཚུལ་དང་མི་མཐུན་པས་དེ་ཡི་རྗེས་སུ་འབྲང་བར་མ་གྱུར་པ་དག་ནི་རེ་ཤིག་
འདི་ལྟར་སེམས་ཏེ། ལྷ་བརྒྱ་ང་དྲུག་འདི་ནི་པདྨའི་གདན་ཅན་གྱི་ལྷ་ཞེས་གསུངས་པས་པདྨའི་
ལྟེ་བ་ལ་གནས་པའི་ལྷ་ཡབ་ཡུམ་ཟུང་བདུན་ཅུ་དོན་བརྒྱད་ཀྱིས་བསྐོར་བའི་གཙོ་བོ་ཡབ་ཡུམ་
དང་བཅས་པ་དུས་ཀྱི་འཁོར་ལོའི་དཀྱིལ་འཁོར་གཅིག་བསྟན་ཏེ། འདིའི་དབང་དུ་བྱས་ན་
ནུས་མ་བརྒྱད་ལའང་ཐབས་བརྒྱད་དངོས་སུ་སྦྱོར་བའི་དཀྱིལ་འཁོར་ཞིག་ཡིན་པར་མངོན་
97

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཞིང༌། རིགས་ལྔའི་ནང་ཚན་གྱི་མི་བསྐྱོད་པ་ཡབ་ཡུམ་ནི་གཙོ་བོ་ཡབ་ཡུམ་ཡིན་ནོ། །དེའི་ཕྱིར་
ད་ལྟ་སྒྲུབ་ལེར་གསུངས་པའི་ལྷ་གྲངས་དང་པད་གདན་ཡོད་མེད་འདི་ལ་སྦྱར་མི་དགོས་ཏེ།
དུས་ཀྱི་འཁོར་ལོའི་ལྷ་རྣམས་རིགས་བསྡུས་པའི་དཀྱིལ་འཁོར་དེ་ཡི་དབང་དུ་མཛད་ནས་
གསུངས་པའི་ཕྱིར་རོ། །སངས་རྒྱས་དང་སེམས་དཔའ་རྣམས་ཀྱི་ལྷ་གྲངས་སྒྲུབ་ལེར་རྣམ་པའི་
ཚུལ་དུ་བཅུ་དྲུག་དང་ཉེར་བཞི་ཡིན་ཡང་འདིར་ལྷ་ངོ་བོ་གཅིག་པའི་དབང་གིས་རིགས་བསྡུས་
ཏེ་ལྔ་དང་དྲུག་ཏུ་གསུངས་པ་དང༌། ཀླུ་དང་གཏུམ་མོ་བཅུ་ཡོད་ཀྱང་སྐབས་འདིར་བརྒྱད་དུ་
གསུངས་ཤིང་དེ་རྣམས་ཀྱང་པདྨའི་གདན་གྱི་ལྟེ་བར་གནས་པ་ཞིག་ཡིན་པར་མངོན་པས་འདི་
ཉིད་བསྡུས་རྒྱུད་སྒྲུབ་ལེར་གསུངས་པའི་ལྷ་གྲངས་ལས་ཉུང་ཞིང་སྙིང་པོ་རིགས་བསྡུས་པའི་
དཀྱིལ་འཁོར་གྱི་ལྷ་གྲངས་སུ་གོ་ན་དོགས་པ་འདི་དག་འབྱུང་དོན་མེད་དོ། །ནུས་མ་རྣམས་སུ་
མ་ཟད་འོག་ཏུ་དཔལ་ལྡན་རྒྱུ་སྐར་གྱི་དཀྱིལ་འཁོར་གསུངས་པའི་སྐབས་སུ་རྣལ་འབྱོར་མ་རེ་
བཞི་དང་སྐུ་དཀྱིལ་གྱི་འདབ་མའི་ཚེས་ཀྱི་ལྷ་མོ་རྣམས་ལའང་ཐབས་ཤེས་གཉིས་རེ་ཡོད་
པར་གསུངས་པས་ཀྱང་ཤེས་ནུས་སོ། །གོང་བཤད་དེ་འདྲའི་དཀྱིལ་འཁོར་ཞིག་ཡོད་མི་སྲིད་
པ་ནི་མ་ཡིན་ཏེ། དུས་འཁོར་སྡོམ་ཆེན་དང་ལྷ་དགུ་མ་སོགས་བཞིན་ནོ་སྙམ་མོ། །སླར་ཡང་
ལོ་གསུམ་དང་ཕྱོགས་གསུམ་གྱི་ཞག་གྲངས་དང་རྩ་རྒྱུད་ལས་གསུངས་པའི་དཔལ་ལྡན་རྒྱུ་
སྐར་དཀྱིལ་འཁོར་གྱི་ལྷ་གྲངས་སྦྱར་བ་ཞག་གཅིག་གི་ཉི་མའི་ཡེ་ཤེས་ཆ་འབྲིང་དུ་བརྩིས་པ་
སུམ་ཅུ་རྩ་གཉིས་ཀྱི་ཆས་དབུགས་ཀྱི་འཁོར་ལོ་ཉི་ཁྲི་ཆིག་སྟོང་དྲུག་བརྒྱ་ལ་བགོས་པ་ལས།
ཉིན་ཞག་སོ་སོར་རེ་རེའི་ཐོབ་སྐལ་ལ་ཆུ་ཚོད་གཅིག་དང་ཆུ་སྲང་ང་གཉིས་དབུགས་གསུམ་
ཐོབ་པ་དེ་ཕྱེད་མར་བྱས་པས་ཆུ་ཚོད་ང་དྲུག་དང་དབུགས་ཕྱེད་གཉིས་ཡིན་པ་དེ་ལ་ཆུ་ཚོད་
གཅིག་ཏུ་བརྩིས་པར་བྱས་ནས། ཞག་རེ་ལ་ཆུ་ཚོད་གཉིས་རེ་འབྱུང་བ་གང་ཞིག་ཞག་སུམ་
ཅུ་ཚང་བ་ཟླ་བའི་དབུས་སུ་ཆུ་ཚོད་དྲུག་ཅུ་དག་ཏུ་འགྱུར་བ་སྟེ། ནང་དུ་རིགས་ལྡན་ཡེ་ཤེས་
98

དུས་འཁོར་ནང་ལེ་འགྲེལ།
ཀྱི་རླུང་གི་རང་བཞིན་ནོ། །ཆུ་ཚོད་དྲུག་ཅུ་པོ་དེ་དྭག་མཐའ་དག་རྣལ་འབྱོར་མ་སྟེ་སྲིད་པ་
གསུམ་གྱི་གནས་སུ་ཁྱབ་པར་རྒྱུ་བ་ཡིན་ལ། དེའི་སྟེང་དུ་དུས་སྦྱོར་ཐུན་མཚམས་བཞིའི་
གྲངས་རིགས་ལྡན་གྱི་ཆུ་ཚོད་དྲུག་ཅུའི་གྲངས་ལ་བསྲེས་པ༵་དྲུག་ཅུ་རྩ་བཞི་ནི་ཙརྩི་ཀཱ་ལ་ལ་
སོགས་པ་ཡི་པདྨའི་འདབ་མའི་ལྷ་མོ་རྣམས་ཡིན་པའོ། །དེ་དག་ཀྱང་ཤེས་རབ་དང་ཐབས་
ཀྱི་དབྱེ་བས་ཉིས་འགྱུར་བྱས་པ་བརྒྱ་དང་ཉེར་བརྒྱད་ཀྱི་གྲངས་རྣམས་སོ། །སླར་ཡང་ཉི་
མའི་ཆ་ལོ་གསུམ་ལས་ལོ་གཅིག་གི་ཉིན་ཞག་སུམ་བརྒྱ་དྲུག་ཅུ་རབ་ཏུ་ཕྱེ་སྟེ། དེ་དག་ནག་
པ་ལ་སོགས་པའི་ཚེས་ལྷ་སུམ་བརྒྱ་དྲུག་ཅུའོ། །དེ་དག་གི་གཙོ་བོ་དབང་པོ་ལ་སོགས་པ་
བཅུ་གཉིས་པདྨའི་གདན་ཅན་གྱི་ནང་དུ་བགྲང་ཟིན་པས། དེའི་ཚབ་ཏུ་སྒེག་མོ་ལ་སོགས་པ་
བཅུ་གཉིས་དང་བཅས་པའི་ཚེས་ལྷ་སུམ་བརྒྱ་དྲུག་ཅུ་པོ་ཐབས་ཤེས་ཀྱི་དབྱེ་བས་ཉིས་
འགྱུར་དུ་བྱས་པ་བདུན་བརྒྱ་ཉི་ཤུའི་གྲངས་དག་ཀྱང་གཱང་ཞིག་འདིར་ནི་རྣལ་འབྱོར་མ་ཡི་
ཚོགས་ཐབས་དང་བཅས་པའོ། །པདྨའི་འདབ་མའི་ལྷ་མོ་ཐབས་ཤེས་ཀྱིས་དབྱེ་བས་བརྒྱད་
བརྒྱ་དང་བཞི་བཅུ་རྩ་བརྒྱད་པོ་འདི་དག་དང༌། སྔར་གྱི་པདྨའི་ལྟེ་བའི་ལྷ་བརྒྱ་དང་ང་དྲུག་གི་
གྲངས་རྣམས་མཐའ་དག་གཅིག་ཏུ་བསྡུས་པར་གྱུར་པ་སྟོང་དང་བཞི་ལ་བདེ་མཆོག་མངོན་
བརྗོད་འབུམ་པ་ལས་གསུངས་པ་འཁོར་ལོ་སྡོམ་ཆེན་གྱི་ལྷ་གྲངས་བདུན་ཅུ་རྩ་གཉིས་ལས་
གཙོ་བོ་ཡབ་ཡུམ་ཟུང་མ་གཏོགས་པ་བདུན་ཅུ་དང༌། ཕྱག་རྒྱའམ་རྒྱས་འདེབ་བྱེད་ཀྱི་ལྷ་དྲུག་
པོ་རྣམས་དང་བཅས་པ༵་གཅིག་ཏུ་བསྡོམ་པ་དྭག་ནི་ཉི་མའི་ལོ་གཅིག་གི་ཉིན་ཞག་སུམ་
འགྱུར་ཏེ་ལོ་གསུམ་གྱི་ཞག་བརྒྱ་དང་བརྒྱད་ཅུའི་གྲངས་སུ་འགྱུར་རོ། །དེ་དག་ནི་ཉི་མ་ཡི་ཆ་
ལོ་གསུམ་པོ་དེ་ཡི་རབ་དབྱེར་འགྱུར་ཏེ། རི་བོང་འཛིན་པ་ཟླ་བའི་ཆ་ལ་ནི་སྒྱུ་འཕྲུལ་དྲྭ་བ་
གསུམ་དང་འདུས་པ་དྲུག་སྟེ། ཕ་རྒྱུད་ཀྱི་དཀྱིལ་འཁོར་དགུ་ཡི་གྲངས་ཕྱོགས་གསུམ་གྱི་ཞག་
དུས་སྦྱོར་བཅུ་གཉིས་ཀྱིས་བསྒྱུར་བ་མཐའ་དག་ཕྱོགས་ཀྱི་དབྱེ་བའི་ལྷའི་ཚོགས་ལྔ་བརྒྱ་
99

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དང་བཞི་བཅུའི་གྲངས་སུ་གྱུར་པའོ། །དེ་ལྟར་ཉི་མ་དང་ཟླ་བའི་ཆ་ལོ་གསུམ་ཕྱོགས་གསུམ་
གྱི་ཞག་གྲངས་ཀྱི་ཆ་གོང་བཤད་དེ་རྣམས་གཅིག་ཏུ་བསྡོམ་པ་ནི། དྭང་པོའི་སངས་རྒྱས་དུས་
ཀྱི་འཁོར་ལོའི་རྩ་རྒྱུད་དུ་གསུངས་པའི་དཔལ་ལྡན་རྒྱུ་སྐར་གྱི་དཀྱིལ་འཁོར་གྱི་ལྷ་གྲངས་སུ་
འགྱུར་ཏེ། དཀྱིལ་འཁོར་གཞན་དེ་དག་གི་ལྷའི་ངོ་བོ་ཚང་ཡང་དེ་ན་ལྷ་བཀོད་ལུགས་ཇི་ལྟར་
ཡིན་པ་ལྟར་བསྡོམ་དགོས་པའི་ངེས་པ་མིན་འདྲ་སྙམ་ཞིང་རྒྱུ་སྐར་གྱི་དཀྱིལ་འཁོར་ལ་ཀླུ་
བཅུ་དང་གཏུམ་མོ་བཅུ་ཡོད་དགོས་པ་སོགས་དཔྱད་བྱ་མང་ཡང་མ་སྤྲོས་སོ། །དེ་ལ་ལྷ་
གྲངས་དུ་ཡོད་ཅེ་ན། མཁའ་ལག་མི་བདག་རྣམས་ཏེ་སྟོང་དང་དྲུག་བརྒྱ་ཉི་ཤུ་ཡི་ལྷ་དང་ལྷ་
མོ་རྣམས་ཀྱི་ནི་ཤེས་རབ་དང་ཐབས་དྭག་རིམ་བཞིན་ཤེས་རབ་མཚན་མོ་ཡི་ཆ་དང༌།
ཐབས་ཉིན་མོར་འགྱུར་བ་ཡིན་ཏེ། མཚན་མོ་ཤེས་རབ་དག་ཏུ་བརྟག །ཉིན་མོ་བཅོམ་ལྡན་
རྡོ་རྗེ་ཅན། །ཞེས་གསུངས་པ་བཞིན་ནོ། །དེ་ཡང་ཐབས་ཤེས་ཉིན་མཚན་གྱི་ཆ་དེ་དག་མང་
ཉུང་མེད་པར་མཉམ་པར་གྱུར་པའི་ཚྭ་ཅན་དག་སྟེ། ཉིན་ཕྱེད་ནས་མཚན་ཕྱེད་དང་མཚན་
ཕྱེད་ནས་ཉིན་ཕྱེད་ལ་ཐུག་གི་བར་དུ་རྒྱུ་སྐར་ཕྱེད་དང་བཅས་པའི་བཅུ་གསུམ་གྱི་ཡུལ་གྱི་ཆུ་
ཚོད་ཀྱི་གྲངས་ཏེ། དབྱུ་གུའམ་ཆུ་ཚོད་བཅུ་ལྷག་པའི་བརྒྱད་བརྒྱ་རྣམས་ནི་མཚན་མོ་ཡི་ཆ་
དང་རྒྱུ་སྐར་ཕྱེད་ཀྱི་ཆུ་ཚོད་ཀྱི་ཆ་དང༌། དེ་བཞིན་དུ་ཉིན་མོ་ཡི་ཆ་དང་རྒྱུ་སྐར་ཕྱེད་ཀྱི་ཆུ་ཚོད་
ཀྱི་ཆ་ལའོ། །དཔལ་ལྡན་རྒྱུ་སྐར་གྱི་དཀྱིལ་འཁོར་དང་པོའི་སངས་རྒྱས་ལ་ལྷའི་ཚོགས་རྒྱུ་
སྐར་ཉེར་བདུན་གྱི་ཡུལ་གྱི་ཆུ་ཚོད་མཁའ་མིག་རྒྱལ་པོ་ཡི་གྲངས་ཀྱི་བདག་ཉིད་དུ་བཅོམ་
ལྡན་འདས་ཀྱིས་གསུངས་སོ། །འདི་ལ་ཁ་ཅིག་ཉིན་མཚན་མཉམ་པའི་དུས་ལ་འཛིན་པ་
དང༌། མཚན་ཕྱེད་དང་ཉིན་ཕྱེད་ཅེས་པ་དུས་ཚོད་ལ་གོ་བ་ལེན་པ་ལ་དགོས་པ་ལྷག་པོ་ཅི་
ཡང་མེད་ཅིང༌། རྒྱུ་སྐར་འཁོར་ལོའི་ཕྱེད་ཉིན་མོ་ཡབ་ཀྱི་ཆ་དང༌། ཕྱེད་མཚན་མོ་ཡུམ་གྱི་
ཆ་ལ་རྒྱུ་སྐར་ཡུལ་གྱི་ཆུ་ཚོད་སྟོང་དྲུག་བརྒྱ་ཉི་ཤུའི་ཕྱེད་རེ་ཡོད་པ་དེ་ཉིན་དང་མཚན་དུ་ལན་
100

དུས་འཁོར་ནང་ལེ་འགྲེལ།
གཅིག་འཁོར་བའི་དོན་དུ་བལྟའོ། །རྒྱུ་སྐར་ཡུལ་གྱི་ཆུ་ཚོད་དང་ལྷ་གྲངས་མཉམ་པ་ལ་རྒྱུ་སྐར་
གྱི་དཀྱིལ་འཁོར་ཞེས་མཚན་གསོལ་བ་ཡིན་ནོ། །བླ་མ་ཁ་ཅིག་མ་རྒྱུད་ཀྱི་ལྷའི་གྲངས་སུ་དུས་
ཀྱི་འཁོར་ལོ་དཀྱིལ་འཁོར་གྱི་གཙོ་བོར་བཤད་པས་རྒྱུད་འདི་མ་རྒྱུད་ཡིན་པའི་འཐད་པར་
གསུངས་ཤིང་། ཁ་ཅིག་གིས་མ་རྒྱུད་དང་ཕ་རྒྱུད་གཉིས་ཀའི་ལྷའི་གྲངས་ཉི་ཟླའི་ལོངས་སྤྱོད་
ལོ་གསུམ་ཕྱོགས་གསུམ་གྱི་ཆ་ཐམས་ཅད་ཀྱི་དཀྱིལ་འཁོར་གྱི་བདག་པོར་གྱུར་པ་དེ་ནི་རྒྱུད་
འདི་གཉིས་མེད་ཀྱི་རྒྱུད་དུ་འཇོག་པའི་འཐད་པར་གསུངས་སོ། །ཕྱི་རོལ་དུ་སྐར་མའི་ཡུལ་གྱི་
ཤ
ཚོད་དེ་དག་རྣམས་གཟའ་ཐམས་ཅད་ཀྱིས་ལོངས་སྤྱད་བྱ་ཡིན་པ་ཇི་ལྟ་བ་དེ་བཞིན་དུ་ནང་
དུ་སྐུ་དང་གསུང་དང་ཐུགས་དང་ཡེ་ཤེས་ནི་དབང་པོ་དྲུག་གི་ཆོས་རྣམས་ཀྱིའོ་ཞེས་པའི་དོན་
ལ༑ བླ་མ་ཁ་ཅིག་སྐུ་གསུང་ཐུགས་ཡེ་ཤེས་ཀྱི་འཁོར་ལོའི་ལྷ་ཐམས་ཅད་ཀྱི་བདག་པོའམ་
དབང་པོ་ནི་རིགས་དྲུག་གི་ཆོས་རྣམས་ཀྱིའོ་ཞེས་རིགས་དྲུག་གིས་ལྷ་ཐམས་ཅད་ལ་ཁྱབ་པ་
དང༌། ཡང་ཁ་ཅིག་སྐུ་གསུང་ཐུགས་ཡེ་ཤེས་ཀྱི་བདག་ཉིད་ཀྱི་དཀྱིལ་འཁོར་དྲུག་གི་ལོངས་
སྤྱད་བྱ་ནི། དབང་པོ་དྲུག་གི་ཆོས་ཁམས་དྲུག་རྣམས་ཀྱི་རང་བཞིན་གྱི་དཀྱིལ་འཁོར་དྲུག་གི་
རླུང་ངོ་ཞེས་བཤད། ཡང་ན་ནང་དུ་སྐུ་གསུང་ཐུགས་ཡེ་ཤེས་ཀྱི་དཀྱིལ་འཁོར་འཁོར་ལོའི་ལྷ་
གྲངས་དེ་དག་ནི། དབང་པོ་དྲུག་གི་ཆོས་དང་ལྡན་པ་རྣལ་འབྱོར་པ་རྣམས་ཀྱིས་བསྐྱེད་པ་དང་
རྫོགས་པའི་རིམ་པས་ཉམས་སུ་བླང་བར་བྱ་བའམ་ལོངས་སྤྱོད་པའི་དོན་དུ་བཤད་ཀྱང་རུང་
སྟེ༑ དེ་ལྟར་བརྗོད་པའི་རིམ་པས་རྣལ་འབྱོར་པ་ཤེས་རབ་དང་ཐབས་ཀྱི་བདག་ཉིད་དང་པོའི་
སངས་རྒྱས་ཀྱི་རྒྱུད་དོན་ཤེས་པ་གང་གིས་རང་གི་ལུས་ལ། ཕྱི་རོལ་གྱི་ཉིན་དང་མཚན་གྱི་
དུས་ཀྱི་ཐུན་ཚོད་དང་དུས་སྦྱོར་དང་དབྱུ་གུ་ལ་སོགས་པ་དང་ཟླ་བ་འཕོ་བའི་དབྱེ་བ་དག་གིས་
ཕྱི་དུས་ཀྱི་འཁོར་ལོ་རྣམས་ནང་དུ་ལུས་ལ་རླུང་ཁམས་འཕོ་བའི་དབྱེ་བས་བྱེད་པ་ནང་དུས་ཀྱི་
འཁོར་ལོ་ཡི་ཚུལ་ཤེས་ཤིང༌། ཕྱི་ནང་གི་ཆོས་དེ་དག་རྣམ་པར་དག་པ་གཞན་དུས་ཀྱི་འཁོར་
101

༼ ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལོའི་ལྷ་རྣམས་བསྐྱེད་པའི་རིམ་པ་དང་། སྦྱོར་བ་ཡན་ལག་དྲུག་གི་སྒོ་ནས་ངེས་དོན་དེ་ཁོ་ན་
ཉིད་ཀྱི་ལྷ་རྣམས་མཚན་མའི་སྤྲོས་པ་དང་བྲལ་བ་ཇི་ལྟར་བསྒྲུབ་པའི་གནད་རྣམས་ཚུལ་བཞིན་
ཤེས་པར་གྱུར་པ་དེ་ནི་དཔལ་ལྡན་འཇམ་པའི་རྡོ་རྗེ་སྲིད་པའི་འཇིགས་པ་འཇོམས་པར་བྱེད་
པ་སངས་རྒྱས་ཀྱི་ཡེ་ཤེས་ཀྱི་སྐུ་སྐྱེ་བ་འདི་ཉིད་དག་ལ་ཐོབ་པར་ངེས་པའོ། །ཞེས་སོ། །
བསྡུས་པའི་རྒྱུད་དང་རྩ་རྒྱུད་ཀྱི་ལྷ་འབྱུང་བའི་ངེས་པའོ། །ཉི་མའི་ཡེ་ཤེས་ཆ་རགས་པ་སུམ་
ཅུའི་ཆ་ཡིས་རྩ་རྒྱུད་ཀྱི་ལྷ་གྲངས་ཆིག་སྟོང་དྲུག་བརྒྱ་ཉི་ཤུ་དེ་ལས་ཐོབ་པ་ལྷ་ང་བཞི་ནི་སྐུ་
གསུང་ཐུགས་ཀྱི་རིགས་གསུམ་གྱིས་བསྐྱུར་བ་བརྒྱ་དང་དྲུག་ཅུ་རྩ་གཉིས་ནི་ངེས་པར་དུས་ཀྱི་
འཁོར་ལོའི་ལྷ་བརྒྱ་ང་བཞི་ཡི་གྲངས་ལ་གཙོ་བོ་ཡབ་ཡུམ་ཟུང་གི་གྲངས་དང་བཅས་པའི་ལྷ་
རྣམས་དང༌། ཕྱི་རོལ་གྱི་ནི་འཁོར་ལོ་ལ་སོགས་པའི་ཕྱག་རྒྱ་དྲུག་གམ་ཡང་ན་ཕྱག་རྒྱ་ནི་རྒྱས་
འདེབ་བྱེད་ཡིན་པས་རྒྱས་འདེབས་ཀྱི་ལྷ་དྲུག་སྟེ། དེ་དག་གི་གྲངས་བསྲེས་པས་དེ་ལྟར་བརྒྱ་
རེ་གཉིས་སུ་འགྱུར་རོ། །སླར་ཡང་དེ་ལས་འཁོར་ལོ་དྲུག་དག་གི་རྩ་རྣམས་ཀྱི་གྲངས་དེ་
བཞིན་དུ་བསྡུས་རྒྱུད་ཀྱི་ལྷ་རྣམས་འབྱུང་བ་ཉིད་དོ། །འདི་སྐབས་སུའང་དོགས་པ་འདི་ཡོད་དེ།
སྔར་ནུས་མ་བཅུ་སོགས་སུ་བགྲང་བའི་ཐབས་ཤེས་ཀྱི་ལྷ་བརྒྱ་ང་དྲུག་དེ་དང་འདི་གཅིག་ན་
ནུས་མ་རྣམས་ལ་ཐབས་དངོས་སུ་མེད་པས་ལྷ་གྲངས་མི་ཚང་པ་དང༌། ཀླུ་དང་གཏུམ་མོ་བཅུ་
ཡི་གྲངས་མ་ཚང་བས་བསྡུས་རྒྱུད་སྒྲུབ་ལེར་གསུངས་པའི་ལྷ་གཙོ་བོའི་གྲངས་ཀྱང་མ་ཚང་ལ།
གཙོ་བོ་ཡབ་ཡུམ་ཉིད་འདིའི་ནང་དུ་གཏོགས་པར་བྱས་ན་ལྷ་གཞན་བརྒྱ་དང་ང་བཞི་པོའི་ངོས་
འཛིན་ཇི་ལྟར་བྱ་བ་སོགས་འགྲིག་དཀའ་བས། པདྨའི་ལྟེ་བའི་ལྷ་བརྒྱ་ང་དྲུག་དང་སྐབས་
འདིའི་ལྷ་བརྒྱ་ང་དྲུག་གི་གྲངས་འདྲ་ཡང་བགྲང་ཚུལ་མི་འདྲ་བའི་གནད་འདི་ཤེས་ན་ཐེ་ཚོམ་
ཀུན་རང་གྲོལ་བར་འགྱུར་རོ། །གཙོ་བོ་ཡབ་ཡུམ་ལྷ་གྲངས་འདིར་ངེས་པར་བརྩི་དགོས་པ་མ་
ཡིན་ཀྱང་ཡབ་ཡུམ་ཟུང་གི་གྲངས་ཙམ་བསྣོན་པ་གྲངས་འགྲིགས་པའི་ཆེད་ཡིན་གྱི། ལྷ་རིགས་
102

དུས་འཁོར་ནང་ལེ་འགྲེལ
བསྡུས་བརྒྱ་ང་དྲུག་གི་གཙོ་བོ་དུས་ཀྱི་འཁོར་ལོ་ཡབ་ཡུམ་ཟུང་བཞག་པས་བརྒྱ་ང་བརྒྱད་པར་
འགྱུར་བ་ལྟར་བྱས་ན་བདེ་སྟེ་དཀྱིལ་འཁོར་གཙོ་བོ་རིགས་བསྡུས་པའི་ལྷ་གྲངས་ལེགས་པར་
འགྲིག་པར་འགྱུར་བས། སྔར་ཁམས་ལེར་བཤད་པ་ལྟར་གྲངས་བརྩི་དགོས་པ་འདྲ་སྙམ་དུ་
སེམས་སོ། །འགྲེལ་ཆེན་དུ། གོང་དུ་ཁམས་ལེ་དང་སྐབས་འདིར་ཡང་དུས་ཀྱི་འཁོར་ལོ་
བསྡུས་པའི་ལྷ་ཞེས་གསུངས་པ་ལས་པདྨའི་གདན་ཅན་དང་པདྨའི་ལྟེ་བ་ཅན་གྱི་ལྷའི་གྲངས་
ཞེས་ཁྱད་པར་སྦྱར་བ་མེད་ཀྱང་བརྒྱ་ང་དྲུག་གི་གྲངས་སུ་བྱས་པའི་དུས་འཁོར་ཀྱི་ལྷ་གྲངས་
ཐམས་ཅད་བརྩི་ཚུལ་གཅིག་ཡིན་པར་བཟུང་ནས་མི་འགྲིག་པ་དུ་མ་བྱུང་བ་ཡིན་ནོ། །དེ་ལྟར་
གཙོ་བོ་ཡབ་ཡུམ་བརྒྱ་ང་དྲུག་གི་ལྷ་གྲངས་སུ་མ་བགྲང་ན་མི་འགྲིག་པ་ཅུང་ཟད་མེད་དེ། གཙོ་
བོ་ཡབ་ཡུམ་རིགས་ཐམས་ཅད་ལ་ཁྱབ་བྱེད་ཡིན་པས། རྩ་དང་འཕོ་བ་སོགས་སྦྱང་གཞི་སྦྱོང་
བྱེད་སྦྱར་བའི་སྐབས་སུ་འཁོར་གྱི་ལྷ་གྲངས་དང་སྦྱར་ནས་གཙོ་བོ་སྤྱིར་འཇོག་པ་ཡིན་པས་
ཤེས་སོ། །སྤྱིར་བསྡུས་རྒྱུད་ཀྱི་ལྷ་གྲངས་འདི་ལ་ནུས་མ་བརྒྱད། བདེ་གཤེགས་ཡབ་ཡུམ་
བརྒྱད། སེམས་དཔའ་ཡབ་ཡུམ་བཅུ་གཉིས། ཁྲོ་བོ་ཡབ་ཡུམ་བརྒྱད་དང་བཅས་པའི་ཡེ་ཤེས་
ཀྱི་འཁོར་ལོ་དང་ཐུགས་དཀྱིལ་གྱི་ལྷ་སུམ་ཅུ་རྩ་དྲུག །གསུང་དཀྱིལ་གཙོ་བོ་ཐབས་དང་
བཅས་པ་བཅུ་དྲུག་ནི། སྐུ་དཀྱིལ་གྱི་ལྷ་ཆེན་བཅུ་གཉིས་ཀྱི་ནང་དུའང་འོང་བས་ལྷ་ངོ་བོ་
གཅིག་པ་ཡིན་པས་སྐབས་འདིར་མ་བགྲང་བར་རྣལ་འབྱོར་མ་དྲུག་ཅུ་རྩ་བཞི་བགྲང་སྟེ་སྔ་མ་
དང་བསྡོམ་པས་བརྒྱ་ཐམ་པའོ། །དེ་ཡི་སྟེང་དུ་སྐུ་དཀྱིལ་གྱི་གཙོ་བོ་བཅུ་གཉིས་ཡུམ་དང་
བཅས་པ་ཉེར་བཞི་དང༌། སྒོ་སྐྱོང་ཁྲོ་བོ་ཡབ་ཡུམ་བཅུ་གཉིས་དང་སྐུ་དཀྱིལ་གྱི་ཕྱི་ཡི་སྟེགས་བུ་
དང༌། དུར་ཁྲོད་བརྒྱད་དང་སྟེང་འོག་ཏུ་གླུ་དང་རབ་གཏུམ་མ་རྣམས་ལན་གཉིས་འབྱུང་ཡང༌།
ལྷ་ངོ་བོ་གཅིག་པས་ན་ཀླུ་བཅུ་ཡབ་ཡུམ་ཉི་ཤུ་སྟེ་སྐུ་དཀྱིལ་གྱི་ལྷ་ང་དྲུག་བསྡོམ་པས་བརྒྱ་དང་
ང་དྲུག་འབྱུང་བ་ནི་སྐབས་འདིར་བསྡུས་རྒྱུད་ཀྱི་ལྷའི་གཙོ་བོ་ངོས་བཟུང་བ་ཡིན་ནོ། །དེ་ལ་
103

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྒྱས་འདེབས་ཀྱི་ལྷ་ལ་ཕྱི་རོལ་དུ་རིགས་བདག་གི་རྒྱས་འདེབ་དང༌། ནང་དུ་སྐུ་གསུང་ཐུགས་
ཀྱི་ལྷ་གསུམ་གྱི་རྒྱས་འདེབས་རྣམས་ལས། འདིར་ཕྱི་རོལ་གྱི་རྒྱས་འདེབས་དྲུག་བསྟན་པས་
ལྷ་བརྒྱ་དང་དྲུག་ཅུ་རྩ་གཉིས་སུ་བསྟན་པ་ཡིན་ཏེ། གཙོ་བོའི་གྲངས་བསྣན་པ་ནི་བརྒྱ་ང་བཞི་
ལ་ཁ་སྐོང་གི་གྲངས་ཀྱི་ཚུལ་དུ་ཡིན་གྱི་ལྷ་དེ་དག་གི་གྲངས་སུ་བགྲང་བ་མིན་ཏེ། རིགས་ལྡན་
གཙོ་བོ་འཁོར་གྱི་ལྷ་ཐམས་ཅད་ཀྱི་བདག་པོ་གཅིག་པུའོ། །དེ་ལས་ནུས་མ་རྣམས་དང་ཁྲོ་བཅུ་
སོགས་མ་གཏོགས་པའི་ལྷ་གཞན་རྣམས་ལུས་དང་བསམ་པའི་དབྱེ་བས་ཐབས་ཤེས་ཀྱི་རྣམ་
པས་སངས་རྒྱས་ཡབ་ཡུམ་བཅུ་དྲུག །སེམས་དཔའ་ཡབ་ཡུམ་ཉེར་བཞི་སོགས་སྒྲུབ་ལེ་ལྟར་
གྱི་ལྷ་གྲངས་སོ་སོར་བརྩིས་ན། ཡེ་ཤེས་ཀྱི་དཀྱིལ་འཁོར་ལ་གཙོ་བོ་ཡབ་ཡུམ་དང་ནུས་མ་
བརྒྱད་དེ་བཅུ། ཐུགས་དཀྱིལ་ལ་ཞེ་བརྒྱད་ཡོད་པ་སྔ་མ་དང་བསྡོམས་པས་ལྔ་བཅུ་རྩ་བརྒྱད།
གསུང་དཀྱིལ་ལ་བརྒྱད་ཅུ། སྐུ་དཀྱིལ་ལ་བཞི་བརྒྱ་བཅུ་གཉིས་ཏེ་དེ་ཐམས་ཅད་བསྡོམ་ན་ལྔ་
བརྒྱ་དང་ལྔ་བཅུ་ཡོད་དོ། །མཆོད་པའི་ལྷ་མོ་བཅུ་གཉིས་དང་འདོད་ཕྱིར་འདོད་མ་སོ་དྲུག་ཚན་
གཉིས་བཅས་མཆོད་ལྷ་བརྒྱད་ཅུ་རྩ་བཞི་དང་བཅས་པ་རྣམས་རྩ་རྒྱུད་ཀྱི་ལྷ་གྲངས་ལས་
བཏུས་པའི་བསྡུས་རྒྱུད་ཀྱི་དཀྱིལ་འཁོར་འདིར་བཞུགས་པའི་ལྷ་ཡི་གྲངས་ཡིན་ལ། གཞན་
ཡང་རྡོར་སེམས་དང་མི་བསྐྱོད་པ་ཡབ་ཡུམ་བཞི། འདོད་ཕྱིར་འདོད་ཀྱི་ཁྱབ་བྱེད་ལྷ་མོ་གཉིས།
རིགས་བདག་དྲུག་ལ་སོགས་པ་ཡན་ལག་གི་ལྷའོ། །ཡང་ན་རྩ་རྒྱུད་ཀྱི་ལྷ་གྲངས་སྟོང་དྲུག་
བརྒྱ་ཉི་ཤུ་ལ་བཅུས་བགོས་པའི་ཐོབ་ནོར་བརྒྱ་དང་རེ་གཉིས་འོང་བ་སྔ་མ་དང་གྲངས་གཅིག་
ཏུ་འགྱུར་ཏེ། བཅུས་བགོད་པའི་དོན་ཡང་རྩ་རྒྱུད་ཀྱི་ལྷ་གྲངས་ལས་བསྡུས་པའི་དུས་ཀྱི་འཁོར་
ལོ་ཡི་ལྷ་གྲངས་འབྱུང་བའི་དོན་ཏེ། སྙིང་གའི་རྩ་འདབ་བརྒྱད་སྟེང་འོག་གཉིས་དང་བཅས་
པའི་རྩ་ཨི་ཊ་སོགས་དུང་ཅན་མའི་བར་གྱི་རྩ་བཅུས་ལུས་ཀྱི་རྩ་ཐམས་ཅད་ལ་ཁྱབ་ཅིང་དེ་
དག་གི་རྩ་བ་ལྟ་བུར་གྱུར་པའི་ཕྱིར་བཅུས་བགོད་པ་ཡིན་ནོ། །བཅུས་བགོད་པ་ནི་ནང་དུ་
104

དུས་འཁོར་ནང་ལེ་འགྲེལ།
བསྐྱེད་རྫོགས་ཀྱི་དགོས་པ་ལ་ལྟོས་ནས་ངེས་དོན་དང༌། ཕྱི་རོལ་དུ་རྒྱུ་སྐར་ཆུ་ཚོད་ལ་ཉི་མའི་
ཡེ་ཤེས་ཆ་རགས་པ་སུམ་ཅུས་བགོས་པ་ནི་དྲང་དོན་ནོ། །བསྡུས་པའི་དུས་ཀྱི་འཁོར་ལོའི་རྒྱུད་
ཀྱི་ངེས་པའོ། །དེ་ནས་དེ་ལྟར་བསྡུས་པའི་ལྷ་རྣམས་ནང་གི་རྩ་དང་སྦྱར་བ་ལ། དང་པོར་སྤྱིར་
རྩའི་རིགས་ཀྱི་དབྱེ་བ་ནི། སྐུ་གསུང་ཐུགས་ཀྱི་རིགས་གསུམ་གྱི་རྩ་ནི། ལྟེ་བར་ལུས་ཀྱི་ཐིག་
ལེ་འཛིན་པ་དང༌། གསང་བར་ངག་གི་དང་། རྡོ་རྗེ་ནོར་བུར་ཡིད་ཀྱི་ཐིག་ལེ་འཛིན་པའི་དབང་
གིས་དེ་གསུམ་མོ། །ཡང་རིགས་དྲུག་གི་རྩ་ནི། སྟེང་དུ་རྐྱང་མ་རོ་མ་དབུ་མ་གསུམ་དང༌། འོག་
ཏུ་བཤང་གཅི་ཁུ་བ་འབབ་པའི་རྩ་དྲུག་གོ། །རིགས་སུམ་ཅུ་རྩ་དྲུག་ནི། གཙུག་ཏོར་ལ་སོགས་
པ་འཁོར་ལོ་དྲུག་གི་ཟེའུ་འབྲུའི་རྩ་དྲུག་དང་གནད་གཅིག་པ་གསང་གནས་ཀྱི་འཁོར་ལོའི་ནང་
སྐོར་གྱི་རྩ་དྲུག་དང༌། རྣ་བ་ལ་སྒྲ་འཛིན་པ་གཉིས་དང༌། དེ་བཞིན་ལུས་སོགས་ལ་རིམ་པས་
རེག་པ་འཛིན་པ་གཉིས་དང༌། དེ་བཞིན་གཟུགས་དང་རོ་དང་དྲི་འཛིན་པ་གཉིས་རེ་སྟེ་བཅུ་པོ་
འདི་དག་གསང་གནས་ཀྱི་བར་སྐོར་གྱི་རྩ་བཅུའོ། །ལྟེ་བའི་འཁོར་ལོའི་རྩ་འདབ་རེ་བཞི་པའི་
ནང་གི་འཕོ་བ་བཅུ་གཉིས་ཀྱི་རྩ་འདབ་བཅུ་གཉིས་པོ་རྣམས་དང་གཞན་སྙིང་གའི་ཟླུམ་པོ་
རྣམས་ལ་ཐུན་ཚོད་བརྒྱད་ཀྱི་རྩ་བརྒྱད་དེ། གོང་བཤད་དེ་ཐམས་ཅད་བསྡོམས་པ་རིགས་སུམ་
ཅུ་རྩ་དྲུག་གི་གཙོ་མོའི་གྲངས་སུ་འགྱུར་ཏེ། རྩ་དེ་དག་ཀྱང་ཕུང་པོའི་གནས་སུ་རོ་ཞེས་པའི་
རིགས་པས། རོ་དྲུག་པོ་འབབ་པ་ཡི་རང་བཞིན་དྲུག་དང༌། ཁམས་ཀྱི་རང་བཞིན་ཅན་དྲུག་
དང༌། དེ་བཞིན་དབང་པོའི་རང་བཞིན་ཅན་དྲུག་དང༌། ཡུལ་གྱི་རང་བཞིན་ཅན་དྲུག་དང༌།
ལས་ཀྱི་དབང་པོའི་དྲུག་དང༌། ལས་དབང་གི་ཡུལ་གྱི་རང་བཞིན་ཅན་དྲུག་སྟེ་སོ་དྲུག་དང༌།
དེ་བཞིན་དུ་གཟུགས་འཇུག་པར་བྱེད་པ་དྲུག་དང༌། ཚོར་བ་དང་འདུ་ཤེས་དང་འདུ་བྱེད་དང༌།
རྣམ་ཤེས་དང་ཡེ་ཤེས་འཇུག་པར་བྱེད་པ་དྲུག་སྟེ། དེ་དག་རིམ་བཞིན་རོ་དྲུག་ལ་བརྟེན་ནས་
གཟུགས་ཕུང་དྲུག་འཇུག་པ་འམ་སྐྱེད་པར་བྱེད་པའི་རྩ་དྲུག་དང༌། དེ་བཞིན་དུ་ཡུལ་དྲུག་ལ་
105

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
བརྟེན་ནས་ཚོར་བ་དྲུག །ལས་དབང་ལས་འདུ་ཤེས་དྲུག །དབང་པོ་དྲུག་གིས་ཡུལ་ཡོངས་སུ་
སྤྱོད་པའི་བྱ་བ་འདུ་བྱེད་པ་ལ་རྟེན་ནས་འདུ་བྱེད་དྲུག །མིག་སོགས་དབང་པོ་དྲུག་ལ་བརྟེན་
ནས་རྣམ་ཤེས་དྲུག་འཇུག་པར་བྱེད་པ་དྲུག་དང༌། སྟེང་འོག་གི་རྩ་ཆེན་དྲུག་ལ་སྲོག་ཐུར་
འབབ་པའི་དབང་གིས་ཡེ་ཤེས་དྲུག་འཇུག་པར་བྱེད་པ་དྲུག་སྟེ། རྡོ་རྗེ་སྙིང་འགྲེལ་ལས། ཕུང་
པོ་ཁམས་དྲུག་གཟུགས་ལ་སོགས། །སུམ་ཅུ་རྩ་དྲུག་རྟག་ཏུ་མཆོད། །ས་དང་ཆུ་དང་མེ་དང་
རླུང༌། །ཁུ་བ་རྡུལ་ནི་དེ་བཞིན་ཏེ། །ཁམས་དྲུག་ཅེས་པར་བཤད་བྱས་པ། །ལུས་ཅན་རྣམས་ཀྱི་
གཟུགས་ཕུང་ངོ༌། །མགྲིན་གྱུར་རྐན་གྱུར་སྤྱི་བོར་གྱུར། །མཆུར་གྱུར་སོར་གྱུར་སྣ་ལྡན་ཏེ། །
འདུ་ཤེས་ཀྱང་ནི་རྣམ་དྲུག་བསྟན། །དངོས་དང་དངོས་མེད་དོན་གསལ་བྱེད། །མིག་དང་རྣ་བ་
སྣ་དང་ལྕེ། །ལུས་དང་དེ་བཞིན་ཡིད་དབང་པོ། །རྣམ་ཤེས་ཕུང་པོར་བཤད་པ་སྟེ། །མིག་ལ་
སོགས་པ་རྣམ་པ་དྲུག །དེ་བཞིན་གཟུགས་དང་སྒྲ་དང་ནི། །དྲི་རྣམས་དང་ནི་རོ་དང་ནི། །རེག་
བྱ་དང་ནི་ཆོས་ཀྱི་དབྱིངས། །མྱོང་ཕྱིར་ཚོར་བ་རྣམས་སུ་བཤད། །དེ་བཞིན་དབང་པོ་དྲུག་སྒོ་
ནས། །རྣམ་ཤེས་རྣམས་ནི་རབ་འཇུག་ཅིང༌། །ཡུལ་ལ་དབང་པོ་རབ་འཇུག་བྱེད། །འདུ་བྱེད་
རྣམ་དྲུག་རབ་ཏུ་བཤད། །རྟག་ཏུ་སྲོག་དང་ཐུར་སེལ་དག །སྟེང་དང་འོག་གི་ལམ་གསུམ་པོ།།
རྩ་དྲུག་རྣམས་སུ་འབབ་བྱེད་པ། །ཡེ་ཤེས་ཕུང་པོ་རྣམ་པ་དྲུག །ཅེས་གསུངས་སོ། །དེ་ལྟར་
རིགས་སོ་དྲུག་གི་རྩ་རྣམས་ཀྱང་རོ་སོགས་རྟེན་དང་གཟུགས་སོགས་བརྟེན་པའི་འབྲེལ་བའི་
དབྱེ་བས། སོ་དྲུག་པོ་ཉིས་འགྱུར་བྱས་ན་བདུན་ཅུ་རྩ་གཉིས་ཏེ་འཁོར་ལོ་སྡོམ་ཆེན་གྱི་ལྷ་
གྲངས་དང་སྦྱོར་བ་ཤེས་པར་བྱའོ། །དེ་བཞིན་དུ་དུས་ཀྱི་འཁོར་ལོའི་ལྷ་གཙོ་བོ་རྣམས་ཀྱི་
གྲངས་དང་སྦྱར་བར་བྱ་བའི་རྩ་རྣམས་གསུངས་པ། གཙུག་ཏོར་གྱི་འཁོར་ལོ་ལྭ་ནི་འདབ་མ་
ཆུ་གཏེར་ཏེ་ཐུན་མཚམས་བཞི་འཇུག་པར་བྱེད་པའི་འདབ་མ་བཞིའོ། །སྙིང་གཱར་བརྒྱད་དེ་
མཉམ་གནས་སོགས་ཀྱི་རྟེན་དུ་གྱུར་པའི་རྩ་སྣར་མ་སོགས་ཉིན་ཞག་སོ་སོར་ཐུན་ཚོད་ཀྱི་དབྱེ་
106

དུས་འཁོར་ནང་ལེ་འགྲེལ།
བས་གཟའ་བརྒྱད་རྒྱུ་བར་བྱེད་པ་རྣམས་སོ། །སྟེང་འོག་གི་ཡིད་བཟང་མ་དང་དུང་ཅན་མ་ནི་
སྲོག་དང་ཐུར་སེལ་གྱི་རླུང་གི་རྟེན་ནོ། །དཔྲལ་བའམ་སྤྱི་བོར་ཚེས་བཅུ་དྲུག་འཇུག་པར་བྱེད་
པའི་རྩ་འདབ་མི་བདག་སྟེ་བཅུ་དྲུག་གོ། །མགྲིན་པ༵་ཡི་འཁོར་ལོ་ལ་ཡང་རྒྱུ་སྐར་ཉེར་བརྒྱད་
དང་དབྱུ་གུའི་རྒྱུ་སྐར་བཞི་འཇུག་པར་བྱེད་པ་སོ་ཡི་གྲངས་ཏེ་སུམ་ཅུ་རྩ་གཉིས་སོ། །ལྟེ་བར་
འཕོ་བ་བཅུ་གཉིས་ཀྱི་རྩའི་ཕྱི་རོལ་དུ་བརྒྱད་ནི་བརྒྱད་ཀྱིས་བསྒྱུར་བ་དྲུག་ཅུ་རྩ་བཞིའི་རྩ་
འདབ་དག་སྟེ། དཀྱིལ་འཁོར་དྲུག་ཅུ་དང་སྟོང་པ་བཞི་འབབ་པར་བྱེད་པའོ། །ཉིས་འགྱུར་མི་
བདག་སྟེ་སུམ་ཅུ་རྩ་གཉིས་ཀྱི་གྲངས་ཀྱི་རྩ་འདབ་ནི་གསང་བའི་དབུས་སུ་རབ་ཏུ་གྲགས་པ་
ནི་ཁུ་བ་དང་ཁྲག་དང་དྲི་ཆུ་སོ་སེན་སྐྲ་སྤུ་ལ་སོགས་པ་ཁམས་སུམ་ཅུ་རྩ་གཉིས་འཇུག་པར་
བྱེད་པ་རྣམས་སོ། རྩ་སོ་གཉིས་པོ་འདི་དག་གི་མིང་ནི། མི་ཕྱེད་མ་དང༌། ཕྲ་གཟུགས་མ་དང༌།
མཛེས་མ་དང་། གཡོན་མ་དང༌། གཞོལ་མ་དང༌། ཐུང་ངུ་མ་ལ་སོགས་པར་གསུངས་པ་དེ་དག་
རྒྱུད་འདིར་གསང་བའི་རྩ་འཁོར་ཁུ་བ་ལ་སོགས་པའི་ཁམས་སོ་གཉིས་འབབ་པའམ་འཁོར་
བར་བྱེད་པ་ལ་གསུངས་ཤིང༌། སམྦུ་ཊ་དང་བདེ་མཆོག་ཏུ་སྤྱི་བོའི་པུ་ལི་ར་མ་ཡ་ལ་སོགས་
པར་བཤད་པ་དང་། ཀྱེ་རྡོར་ནས་བཤད་པ་སོགས་དང་ངོས་འཛིན་ཚུལ་མི་འདྲ་བ་ནི། རྒྱུད་
འདིར་རྩ་དེ་དག་གི་རྩ་བ་གསང་གནས་ན་ཡོད་པ་ལ་དགོངས་ཤིང་། སམ་ཊ་སོགས་སུ་ཡལ
ག་སྤྱི་བོར་སོང་བ་ལ་དགོངས་པས་མི་འགལ་ཞེས་སྔ་མའི་མཁས་པ་དག་གསུངས་སོ། །དེ་
ལྟར་འཁོར་ལོ་དྲུག་གི་རྩ་བརྒྱ་དང་ལྔ་བཅུ་རྩ་དྲུག་པོ་འདི་རྣམས་ལས། གསང་གནས་ཀྱི་ནང་
རིམ་གྱི་རྩ་དྲུག་པོ་རྣམས་ནི། དེ་དག་ཏུ་མུན་པ་ཆེན་པོའི་རླུང་ཞུགས་ན་འཁོར་ལོ་དྲུག་གི་རྩར་
རླུང་རྒྱུ་བ་འགོག་པར་བྱེད་ཅིང་། གསང་གནས་ཀྱི་རིམ་པ་གཉིས་པའི་རྩ་བཅུ་ནི། དེ་དག་ཏུ་
དུས་ཀྱི་རླུང་ཞུགས་པས་གཟུགས་སོགས་ཡུལ་འཛིན་པའི་རྩ་བཅུར་རླུང་རྒྱུ་བ་རྣམས་འཕྲོག་
པ༵འམ་འགོག་པར་འགྱུར་ཏེ། དེ་ལྟར་རྩ་བཅུ་དྲུག་པོ་ནི། རླུང་མཁྲིས་བད་ཀན་གྱི་ནད་གསུམ་
107

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འདུས་པ་དག་གི་རང་བཞིན་ཏེ། སླར་ཡང་ཡང་ནས་ཡང་དུ་ཉིས་འགྱུར་བསྒྱུར་བ་དག་ཀྱང་
རིམ་བཞིན་བད་ཀན་དང་རླུང་དང་མཁྲིས་པ་དྭག་གི་ནད་སྐྱེད་པར་བྱེད་པའི་ཚྭའམ་རང་
བཞིན་ཏེ། ཡུལ་འཕྲོག་པའི་རྩ་བཤད་མ་ཐག་པའི་བཅུ་པོ་ཡི་གྲངས་དེ་ཉིད་ཉིས་འགྱུར་བྱས་
པས་ཉི་ཤུའི་གྲངས་ནི་བད་ཀན་གྱི་ཆ་སྟེ། གང་ཞེ་ན། གཙུག་ཏོར་གྱི་བཞི་དང་དཔྲལ་བའི་བཅུ་
དྲུག་བསྡོམ་པའི་ཉི་ཤུ་པོ་དེའོ། །ཉི་ཤུ་ཉིས་འགྱུར་མགྲིན་པའི་སོ་གཉིས་དང་སྙིང་གའི་བརྒྱད་
དེ་བཞི་བཅུ་པོ་དེ་དག་མཁྲིས་པའི་ནད་སྐྱེད་པའོ། །བཞི་བཅུ་ཉིས་འགྱུར་ལྟེ་བའི་རེ་བཞི་དང༌།
གསང་གནས་ཀྱི་ཕྱི་རིམ་བཅུ་དྲུག་བསྡོམ་པའི་བརྒྱད་ཅུ་པོ་དེ་དག་རླུང་གི་ནད་བསྐྱེད་པར་བྱེད་
པའི་ཆའོ། །དེ་ལྟར་འཁོར་ལོ་དྲུག་གི་རྩ་འདབ་བརྒྱ་དང་ང་དྲུག་དང་སྟེང་གསུམ་འོག་གསུམ་
གྱི་རྩ་དྲུག་བསྣན་པས་བརྒྱ་དང་རེ་གཉིས་ནི་དུས་ཀྱི་འཁོར་ལོ་ཡི་ལྟ་རིགས་བསྡུས་བརྒྱ་ང་
དྲུག་དང་ཕྱག་རྒྱ་དྲུག་དང་བཅས་པ་བརྒྱ་རེ་གཉིས་ཀྱི་རང་བཞིན་དུ་གནས་པ་འདི་ལ་བསྐྱེད་
པའི་རིམ་པས་རྩ་དང་ལྷའི་གྲགས་སྦྱར་ཏེ། ཏིང་ངེ་འཛིན་གྱིས་གསལ་སྣང་འབྱུང་བར་བསྒོམ་
པ་དང༌། རྫོགས་པའི་རིམ་པས་རླུང་ཁམས་འཕོ་མེད་དུ་བཅིང་བར་བྱེད་པའི་ཐབས་ཀྱིས་
གནད་དུ་བསྣུན་པ་ལས་དངོས་གྲུབ་གཉིས་འགྲུབ་པར་བྱེད་པས་བདེ་བ་སྟེར་བའོ། །སླར་ཡང་
རླུང་བཅུ་པོ་འམ་ཕུང་ཁམས་བཅུའི་རང་བཞིན་གྱིས་དབྱེ་བས་སྟོང་དང་དྲུག་བརྒྱ་ཉི་ཤུ་ནི་
དཔལ་ལྡན་རྒྱུ་སྐར་གྱི་དཀྱིལ་འཁོར་གྱི་རྩ་ཡི་གྲངས་སོ། །རྒྱུ་སྐར་གྱི་དཀྱིལ་འཁོར་རྒྱས་པ་
ལས། འཇིག་རྟེན་ཀུན་རྫོབ་ཀྱི་བསྐྱེད་རིམ་བད་ཀན་ལ་སོགས་པའི་རྩ་རྣམས་འཇིག་རྟེན་གྱི
དངོས་གྲུབ་བསྒྲུབ་པའམ། རང་ལུས་ཀྱི་ཚེ་དང་ལང་ཚོ་བསྒྲུབ་པའི་སླད་དུ་འཇམ་དཔལ་གྱིས་
ཕྱུངས་པ་འཁོར་ལོ་དྲུག་གི་གཙོ་བོའི་རྩ་རྣམས་ཀྱི་གྲངས་ནི་གོང་བཤད་དེ་དག་གོ། །རྩ་བརྒྱ་ང་
དྲུག་པོ་འདི་དག་ལུས་ལ་གནད་དུ་བསྣུན་པའི་ཐབས་མཁས་དང་མི་ལྡན་པའི་ཐ་མལ་པ་དག་
ལ༑ དང་པོ་ལུས་ཆགས་པ་དང་། བར་དུ་གནས་པའི་རྟེན་བྱེད་ཀྱང་ཐ་མར་ངེས་པར་འཆི་བ་
108

དུས་འཁོར་ནང་ལེ་འགྲེལ
སྟེར་བར་བྱེད་ལ། བླ་མའི་ཞེས་པ་འཇིག་རྟེན་གསུམ་གྱི་བླ་མ་སངས་རྒྱས་ཀྱི་གསུང་གི་མན་
ངག་ངེས་པའི་ཐབས་མཁས་ཀྱིས་ཟིན་པར་བྱས་ན་དེའི་དབང་གིས་ཚེ་བསྐལ་བའི་བར་དུ་
གནས་པ་དང་ནད་མེད་པ་དག་ཀྱང་སྟེར་བར་བྱེད་དོ། །འཁོར་ལོ་དྲུག་གིས་གནས་དེ་དག་ལ་
འཕོ་བའི་དུས་ཀྱི་རྩ་འདབ་རྣམས་སུ་ཉིན་དང་མཚན་མོར་ཐུན་དང་དུས་སྦྱོར་ལ་སོགས་པའི་
རྣམ་པར་རྒྱུ་བའི་རླུང་ཐམས་ཅད་བླ་མའི་མན་ངག་གི་ལམ་གྱིས་ཨ་བ་དྷཱ་ཏིར་གཞུག་ཅིང་
གནས་ལ་ཐིམ་ཞིང་འགག་པར་བྱས་ན་རྣལ་འབྱོར་པ་རྣམས་ཀྱི་ཚེ་འདི་ལ་མཆོག་ཏུ་མི་འགྱུར་
བ་སངས་རྒྱས་ཀྱི་སྐུ་ཡང་འགྲུབ་པར་བྱེད་ན་འཆི་བའི་འཇིགས་པ་འཕྲོག་ནས་ཚེ་ཡི་རིག་
འཛིན་འགྲུབ་པ་སོགས་གནས་སྐབས་ཀྱི་འབྲས་བུ་ཙམ་ལྟ་ཅི་སྨོས་ཏེ་ངོ་མཚར་མེད༵་དོ། །ཡང་
ན་དུས་ཀྱི་རྩ་རྣམས་བླ་མའི་མན་ངག་གི་ལམ་གྱི་གནད་དང་ལྡན་པ་ལ་འཆི་བའི་འཇིགས་པ་
འཕྲོག་པར་བྱེད་ཅིང་རིང་དུ་འཚོ་བའི་རྟེན་དུ་འགྱུར་ཞིང་རྣལ་འབྱོར་རྣམས་ཀྱི་ལམ་འདི་ཙམ་
ལ་ངོ་མཚར་ཆེན་པོ་མེད་དེ། ཚུལ་བཞིན་གནད་དུ་བསྣུན་པས་རླུང་བཅུ་དབུ་མར་སླར་གཡོ་
མེད་དུ་ཐིམ་ན་སངས་རྒྱས་ཉིད་ཀྱང་འགྲུབ་པའི་ཕྱིར་རོ་ཞེས་འབྲུ་མནན་ཀྱང་རུང་སྟེ་དོན་
འདྲའོ། །གང་དུ་སླར་ཡང་ཡང་ནས་སོགས་གྲངས་ཙམ་ཞིག་གསུངས་པ་དེའི་དོན་རྒྱས་པར་
གསུངས་པ། གཙུག་ཏོར་ལ་ནི་ཆུ་གཏེར་ཏེ་འདབ་མ་བཞི་ཡི་རྩ་དང༌། དཔྲལ་བར་རྒྱ་མཚོས་
བསྣུན་པ༵ འི་དུས་ཞེས་བཞི་བཞི་བཅུ་དྲུག་དང་བཅས་པ་རྣམས་ནི་བད་ཀཱན་གྱི་ཁམས་ནི་རབ་
ཏུ་འཁྲུག་བར་བྱེད་པའོ། །མགྲིན་པ་ཡི་རྩ་འདབ་སོ་སྟེ་སུམ་ཅུ་རྩ་གཉིས་དྭང༌། སྙིང་གའི་ཆུ་
སྐྱེས་དག་ལ་མིག་གིས་བསྒྱུར་བའི་དུས་ཏེ་བརྒྱད་དང་དེ་གཉིས་ཀ་བསྡོམས་པས་བཞི་བཅུའི་
གྲངས་ཅན་གྱི་རྩ་དེ་དག་རྣམས་ནི་མཁྲིས་པའི་ཁམས་རབ་ཏུ་འཁྲུག་པར་བྱེད་པའོ། །ལྟེ་བ་
དང་གསང་བ་དག་ལ་རིམ་བཞིན་ཆུ་གཏེར་དྲུག་ཅུ་སྟེ་རེ་བཞི་དང་། གསང་བའི་ཕྱི་རོལ་གྱི་
འདབ་མ་མི་བདག་ཞེས་བཅུ་དྲུག་དང་བཅས་པའི་རྩ་བརྒྱད་ཅུ་པོ་དེ་དག་ཀྱང་དེ་བཞིན་རླུང་
109

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གི་ཁམས་རབ་ཏུ་འཁྲུག་པར་བྱེད་པའོ། །གསང་བར་རྩ་གཞན་ནི་ཕྱོགས་ཞེས་བར་སྐོར་གྱི་
བཅུ་དྭང་ནང་སྐོར་གྱི་དྲུག་པོ་དག་ཀྱང་རབ་ཏུ་གསལ་བར་བྱས་པ་དེ་དག་ངེས་པ༵ ར་ནད་
འདུས་པ་དག་སྐྱེད་པར་བྱེད་པ་སྟེ། རླུང་འགོག་པ་ཡི་རྩ་བཅུ་དྲུག་གང་ཡིན་པའོ། །དུས་ཀྱི་
འཁོར་ལོའི་རྩ་སྡོམ་པའི་ངེས་པའོ། །ད་ནི་བླ་མའི་ངེས་པའི་དབང་གིས་སྲོག་བསྲུང་ཞིང་འཆི་
བ་འཇོམས་ཞེས་པ་དེ་ཇི་ལྟར་ཡིན་པ་གསུངས་པ། གསང་གནས་ནང་སྐོར་གྱི་རྩ་དྲུག་གམ་
དྲུག་གི་རྩ་ནི་འཁོར་ལོ་དྲུག་གི་རྩ་འདབ་ལ་རྒྱུ་བའི་རླུང་འགོག་པ་སྟེ། གང་ཞེ་ན། སྟེང་དུ་ཟླ་
་དབྱེ་བས་གསུམ་དང་། འོག་ཏུ་བཤང་གཅི་ཁུ་བའི་དབྱེ་བས་རྣམ་པ་གསུམ་གྱི་ལམ་
ལ་གནས་པ༵་རྩའི་གཙོ་མོ་དྲུག་ཏུ་སྲོག་ཐུར་གྱི་རླུང་རྒྱུ་བ་གང་ཡིན་པ། ཐབས་མཁས་ཀྱི་ལམ་
དང་མི་ལྡན་པའི་ཐ་མལ་བའི་སྲོག་ཆགས་རྣམས་ལ་རླུང་དབུ་མར་མི་གནས་ཞིང་འཕོ་བའི་
སྟོབས་ཀྱིས་འཆི་བ་སྟེར་བ་དེ་ནི་བླ་མའི་མན་ངག་གི་ངེས་པའི་དབང་གིས་ལུས་ལ་སྲོག་
བསྲུང་བར་བྱའོ། །འདིར་དྲུག་གི་རྩ་ནི་འཁོར་ལོ་འགོག་པ་ཞེས་པ་གསང་བའི་ནང་སྐོར་གྱི་
དྲུག་ནི་འཁོར་ལོ་འགོག་ཅིང་ཞེས་པ་དང་མིང་འདྲ་ཡང་དེ་དྲུག་ཁོ་ན་ལ་གོ་བར་བྱ་བ་མིན་ནོ། །
ཇི་ལྟར་བསྲུང་བར་བྱ་སྙམ་ན། རྩ་དྲུག་པོ་དེར་རླུང་ངམ་སྲོག་འཕོ་ཞིང་གཡོ་བ་ཡི་ཚུལ་དུ་
ཞུགས་ན་མཐར་འཆི་བ་སྟེར་བས། བླ་མའི་ངེས་པ་སྦྱོར་བ་ཡན་ལག་དྲུག་གི་སྒོ་ནས་རླུང་འཕོ་
མེད་དུ་བཅིངས་པར་བྱའོ། །དེ་ལྟར་བཅིངས་པའི་སྒོ་ནས་རྩ་དྲུག་གི་དབུས་སུ་གནས་པའི་དབུ་
མ་ལ་གྲལ་ཏེ་སྲོག་ནི་རབ་ཏུ་ཞུགས་པར་གྱུར་ན་དེ་ཚེ་མི་རྣམས་ཀྱི་ནི་འཆི་བ་འཇོམས་པར་
ངེས་ཏེ། སྟེང་དུ་མེ་ཡི་འམ་སྒྲ་གཅན་གྱི་རྩ་ཡི་རླུང་འཆིང་ན་འོག་ཏུ་དུང་ཅན་མར་ཁུ་བ་འབབ་
པའི་རླུང་ཡང་འཆིང་ལ། དེ་བཞིན་སྟེང་དུ་ཟླ་ཉིའི་ལམ་གྱི་རླུང་འཆིང་ན་འོག་ཏུ་བཤང་གཅིའི་
ལམ་གྱི་རླུང་ཡང་འཆིང་ངོ༌། །དེས་ན་འཁོར་ལོ་དྲུག་གི་དབུས་སུ་གནས་པ་ཕྲུ་མོ་དབུ་མའི་རྩ་
ལ་ནི་སྲོག་མ་ཞུགས་པ་ན་རྣལ་འབྱོར་བ་རྣམས་ཀྱིས་འཆི་བའི་ཡུལ་ནི་གང་དུ་གཅོད་པ༷ ར་
110

དུས་འཁོར་ནང་ལེ་འགྲེལ།
བྱེད་དེ་གཅོད་པར་མི་ནུས་སོ། །དེས་ན་དབུ་མར་བུམ་པ་ཅན་གྱི་རླུང་བསྒོམ་པས་ཀྱང་གནས་
སྐབས་སུ་འཆི་བ་འཕྲོག་པར་བྱེད་ལ། གཙོ་བོར་སྦྱོར་བ་ཡན་ལག་དྲུག་པ་རྡོ་རྗེའི་རྣལ་འབྱོར་
གྱི་ལམ་གྱིས་སྟེང་གི་རོ་རྐྱང་གི་ལམ་ལ་སྲོག་རྒྱུ་བ་དབུ་མར་བཅིངས་ཤིང༌། འོག་གི་བཤང་
གཅིའི་ལམ་ལ་རྒྱུ་བའི་ཐུར་སེལ་གྱི་རླུང་དུང་ཅན་མར་བཅིངས་ནས། དབུ་མར་ཞུགས་གནས་
ཐིམ་ཞིང་འཕོ་མེད་དུ་བྱས་ན་འཆི་བས་འཕོ་འགྱུར་མེད་པ་ཕྱག་རྒྱ་ཆེན་པོའི་གོ་འཕང་ཐོབ་
ནས་འཁོར་བའི་སྐྱེ་འཆི་རྒྱུན་གཅོད་པར་འགྱུར་རོ་ཞེས་སོ། །མདོར་བསྡུས་གཉིས་པའི་རྗེས་
ནས་འདིའི་བར་དུ་འགྲེལ་པར་ནང་དུ་དྲག་པོ་དང་ཀླ་ཀློའི་འཁྲུགས་པ་དང༌། དུས་ཀྱི་འཁོར་
ལོའི་རིགས་ཀྱི་རྒྱུད་དང་རྩའི་རིགས་འབྱུང་བའི་མདོར་བསྡུས་གསུམ་པས་བཤད་པར་མཛད་
དོ༑ ༑གནས་པ་བཅུ་གཅིག་པ་ཁམས་རྣམས་ལས་ལྷའི་མཚན་མ་འབྱུང་བའི་ངོ་བོ་ཉིད་ཀྱི་
གནས་པ་སྒྲུབ་ལེར་འཆད་པས། འདིར་གནས་པ་བཅུ་གཉིས་པ་ཉི་ཟླ་དང་མེའི་འཆི་ལྟས་ཀྱི་
ངོ་བོ་ཉིད་ཀྱིས་གནས་པ་ནི། སྲོག་ནི་གལ་ཏེ་སོགས་ཚིགས་བཅད་རེ་གཅིག་པ་ནས། རེ་དྲུག་
པའི་བར་གྱིས་བསྟན་ཏེ། འདིར་དུས་མ་ཡིན་འཆི་བའི་མཚན་ཉིད་ཅན་གྱི་རླུང་གི་འཆི་ལྟས་
བཤད་པ་ལ། ལྟེ་བའི་དུས་སྦྱོར་འཕོ་བ་བཅུ་གཉིས་ཀྱི་རྩ་འདབ་བཅུ་གཉིས་ལ་ཁྱིམ་བཅུ་
གཉིས་ཀྱི་དུས་སྦྱོར་བཅུ་གཉིས་ཀྱི་རླུང་འཕོ་ཞིང་རྒྱུ་བ་ཡིན་ཞིང༌། ལུག་འཁྲིག་སོགས་མི་
མཉམ་པ་དྲུག་དང༌། གླང་ཀརྐ་ཊ་སོགས་མཉམ་པ་སྟེ། དེ་ལྟར་མི་མཉམ་པ་དང་མཉམ་པ་
སྤེལ་ནས་རེ་རེའི་བར་དུ་ཆོད་པའི་འདབ་མ་དེ་དག་ལས། ལུག་སོགས་མི་མཉམ་པའི་དུས་
སྦྱོར་དྲུག་གི་འདབ་མ་གཡོན་དུ་གནས་པ་རྣམས་ལ་སྲོག་འབབ་པའི་ཚེ་སྣ་བུག་གཡོན་ནས་
རླུང་རྒྱུ་བར་འགྱུར་ཞིང༌། གླང་སོགས་མཉམ་པ་དྲུག་གི་རྩ་འདབ་གཡས་སུ་ཡོད་པ་རྣམས་ལ་
སྲོག་རྒྱུ་བའི་ཚེ་སྣ་བུག་ཀྱང་གཡས་ནས་རྒྱུ་བར་འགྱུར་རོ། །དེ་དག་རེ་རེའི་ཡུན་ལ་དབྱུག་གུ་
ལྔ་རེ་ལྔ་རེ་ཉིན་ཞག་སོ་སོར་རྒྱུ་སྟེ། འཕོ་བ་བཅུ་གཉིས་ཀྱིས་དབྱུ་གུ་དྲུག་ཅུའི་བདག་ཉིད་ཀྱིས་
111

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཞག་གཅིག་རྫོགས་པའོ། །དེ་ཡང་གཡོན་དུ་མི་མཉམ་པའི་ཁྱིམ་གྱི་དུས་སྦྱོར་གྱི་རྩ་འདབ་དྲུག།
གཡས་སུ་མཉམ་པའི་རྩ་འདབ་དྲུག་གནས་པ་ལ་རེས་མོས་སུ་འཕོ་བའི་ཚེ། དཔེར་ན་གཡོན་
གྱི་རྩ་འདབ་དང་པོ་ལ་དབུགས་ང་དྲུག་རྐང་བཅས་ཀྱིས་དམན་པའི་སྟོང་བརྒྱད་བརྒྱ་རྒྱུ་བའི་
རིང་སྣ་བུག་གཡོན་པར་དབུགས་གྲངས་དེ་སྙེད་རྒྱུས་ནས་ཡེ་རླུང་རྒྱུ་བའི་མཚམས་རྣམས་སུ་
སྣ་བུག་གཉིས་ཀ་ནས་མཉམ་རྒྱུ་བྱས་ཏེ། འཕོ་བ་གཅིག་གི་དབུགས་གྲངས་རྫོགས་པའི་དེ་མ་
ཐག་གཡས་ཀྱི་རྩ་འདབ་དང་པོ་ལ་དེ་ལྟར་རྒྱུ་ཞིང་། དེ་ནས་གཡོན་གྱི་རྩ་འདབ་གཉིས་པ་འཕོ་
བ་སོགས་སྤེལ་བར་བྱེད་དེ། འདི་སྐབས་སོ་སོའི་མཚམས་སུ་མི་སྤེལ་བར་དུས་སྦྱོར་རེ་རེ་འཕོ་
མཚམས་སུ་ཡེ་རླུང་ང་དྲུག་རྐང་བཅས་སྣ་བུག་གཉིས་ཀ་ནས་རྒྱུ་སྟེ་འཕོ་ཚུལ་བཤད་པ་ཞིག་
ཀྱང་སྣང་སྟེ་བརྟག །དེ་ལྟར་སྣ་བུག་གཉིས་སུ་འཕོ་ཐེབས་དྲུག་རེ་དྲུག་རེ་ལ་དབུ་མར་འབབ་
པ་ཐེབས་བཅུ་གཉིས་སུ་འོང་ངོ༌། །དེ་དག་ནད་དང་བྲལ་བ་ཁམས་མཉམ་པའི་དབང་དུ་བྱས་
པ་སྟེ། ནད་རླུང་མཁྲིས་བད་ཀན་གྱིས་ཟིལ་གྱིས་མནན་པ་རྣམས་ལ། ཁམས་མི་མཉམ་པའི་
དབང་གིས་སྲོག་རྒྱུ་བའང་མི་མཉམ་པར་འགྱུར་བས་འཆི་ལྟས་ཀྱི་རླུང་དུ་འགྱུར་རོ། །དེ་ལའང་
དུས་མིན་དུ་འཆི་བ་དང་དུས་སུ་བབ་ནས་འཆི་བ་གཉིས་ཡོད་པའི་དང་པོ་དུས་མ་ཡིན་པར་
འཆི་བའི་ལྟས་ཀྱི་རླུང་དེ་ལ་ཡང་གཡོན་རྒྱུ་ཟླ་བའི་འཆི་ལྟས་དང་གཡས་རྒྱུ་ཉི་མའི་འཆི་ལྟས་
གཉིས་ལས། དང་པོ་ཟླ་བའི་ལམ་གྱི་འཆི་ལྟས་ཀྱི་རླུང་རྒྱུ་ཚུལ་གསུངས་པ། སྲོག་སྟེ་དབུགས་
ནི་གྲལ་ཏེ་གཡོན་གྱི་རྩ་གཅིག་ཉིད་ལ་ཉིན་དང་མཚན་མོར་ཏེ་ཞག་གཅིག་ཏུ་བར་མ་ཆད་དུ་
འབབ་ན་མི་དེ་འཚོ་བ་དག་ནི་དུས་ཀྱི་ལོ་སྟེ་ལོ་གསུམ་ཡིན་པར་གྱུར་བ་ནི། དབུ་མའི་ལོ་
བརྒྱའི་བུ་ལོན་རྫོགས་པའི་མཚན་ཉིད་ཀྱི་ལོ་གྲངས་དང་འདྲ་བའི་ལོ་གསུམ་ཡིན་ནོ། །གཱལ་ཏེ་
ཕྱོགས་གཅིག་སྟེ་ཉིན་ཞག་བཅོ་ལྔར་རྣམ་པར་བར་མ་ཆད་དུ་འབབ་པ་ན། མི་རྣམས་ཀྱི་ནི་
འཚོ་བ་ཡི་ཡུན་ནི་ཕྱེད་དང་བཅས་པའི་ལོ་གཅིག་ཏུ་འགྱུར་ཏེ་དེ་རྫོགས་ནས་འཆི་བར་འགྱུར་
112

དུས་འཁོར་ནང་ལེ་འགྲེལ།
རོ༑ ༑དེ་ལྟར་གཡོན་གྱི་སྣ་བུག་ནས་འབབ་པ་མི་འཕོ་བར་ཟླ་བ་གཅིག་ཏུ་བར་རྣམ་པར་མ་
ཆད་པར་འབབ་ན། ཀྱེ་མི་ཡི་བདག་པོ་མི་དེའི་འཚོ་བ་དག་ཀྱང་ཟླ་བ་གསུམ་དུ་འགྱུར་རོ་
ཞེས་ཕྱོགས་དང་ཟླ་བར་བར་མ་ཆད་པ་ཞེས་པ་ཞག་སྔ་མའི་འཆི་ལྟས་ཀྱི་ཞག་དང་བསྡོམས་ཏེ་
བརྩི་དགོས་པ་འོག་ཏུ་འཆད་པར་འགྱུར་རོ། །དེ་ལྟར་རྣལ་འབྱོར་པས་ནི་རང་གི་ལུས་དག་ལྭ་
གཡོན་རྒྱུ་ཟླ་བའི་འཆི་ལྟས་ཀྱི་རྒྱུ་བའམ་བགྲོད་པ་ཡི་འཆི་བ་ནི་དུས་ཀྱི་འཁོར་ལོར་ཞེས་པ་
རྩིབས་བཅུ་གཉིས་པ་བཀོད་པའི་འཁོར་ལོར་དེ་ལས་ཤེས་པ༷ ར་བྱའོ། །དེ་ཇི་ལྟར་ན། འཕོ་བ་
བཅུ་གཉིས་ཀྱི་རྩ་ཆེན་བཅུ་གཉིས་ལ། རླུང་མི་མཉམ་པར་རྒྱུ་བའི་དབང་གིས་འཆི་ལྟས་ཀྱི་
ཞག་འཕེལ་བ་དང་ཚེ་ལྷག་ཇི་ཙམ་གྱུར་པ་རྟོགས་སླ་བའི་ཆེད་དུ་ཚུལ་དེ་མཚོན་བྱེད་འདབ་མ་
བཅུ་གཉིས་པ་རིམ་པ་གཉིས་པ་ཅན་གྱི་འཁོར་ལོ་བྲིས་ནས་འདབ་མ་དང་པོའི་རེའུ་མིག་ནང་
མ་ལ་འཆི་ལྟས་ཀྱི་རླུང་གི་ཉིན་ཞག་གཅིག་དང་དེའི་ཐད་དུ་ཕྱི་མ་ལ་ཚེའི་ཟླ་བ་སུམ་ཅུ་རྩ་དྲུག་
འགོད་ཕར་བྱའོ། །དེ་བཞིན་དུ་རིམ་པ་ནང་མ་ལ་འཆི་ལྟས་ཀྱི་ཉིན་ཞག་རྣམས་དང༌། རིམ་པ་
ཕྱི་མ་ལ་འཆི་ལྟས་དེའི་ཚེ་ལྷག་ཇི་ཙམ་ཡོད་པའི་ཟླ་བ་སོགས་ཀྱི་གྲངས་བྲི་བར་བྱ་སྟེ། གཉིས་
པར་ཞག་གསུམ་ཟླ་བ་སུམ་ཅུ། གསུམ་པར་ཞག་དྲུག་ཟླ་བ་ཉེར་བདུན། བཞི་པར་ཞག་དགུ་
ཟླ་བ་ཉེར་བཞི། ལྔ་པར་ཞག་བཅུ་གཉིས་ཟླ་བ་ཉེར་གཅིག །དྲུག་པར་ཞག་བཅོ་ལྔ་ཟླ་བ་བཅོ་
བརྒྱད། བདུན་པར་ཞག་བཅོ་བརྒྱད་ཟླ་བ་བཅོ་ལྔ། བརྒྱད་པར་ཞག་ཉེར་གཅིག་ཟླ་བ་བཅུ་
གཉིས། དགུ་པར་ཞག་ཉེར་བཞི་ཟླ་བ་དགུ །བཅུ་པར་ཞག་ཉེར་བདུན་ཟླ་བ་དྲུག །བཅུ་
གཅིག་པར་ཞག་སུམ་ཅུ་ཟླ་བ་གསུམ། བཅུ་གཉིས་པར་ཞག་སོ་གསུམ་སྟེ་ཟླ་བ་གསུམ་པོ་ཟད་
པར་བྱེད་པའོ། །འཁོར་ལོ་གཅིག་པ་འདིས་ཀྱང་གོ་ཆོད་མོད་ཀྱི་འདབ་མ་འདོར་བའི་འཁོར་
ལོ་ཟུར་དུ་བྲི་ན། སྔ་མ་ལྟར་རྩིབས་བཅུ་གཉིས་ཕྱི་ནང་རིམ་པ་གཉིས་ཅན་ལ། རྩིབས་དང་པོ་
ལ་ནང་དུ་འཆི་ལྟས་ཀྱི་ཉིན་ཞག་གསུམ་དང༌། དེའི་ཐད་ཀྱི་ཕྱི་ལ་ཟླ་བ་སུམ་ཅུ་སོགས་སྔ་མ་
113

༼ ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལྟར་བྲིས་ནས། བཅུ་གཅིག་པ་ལ་ཞག་སོ་གསུམ་དང་ཟླ་བ་གཅིག །བཅུ་གཉིས་པ་ལ་ཞག་
གསུམ་ཕྱི་རོལ་དུ་སྟོང་པའོ། །དེ་ལྟར་ཞག་གསུམ་རེ་འཕེལ་རིམ་བཞིན་ཟླ་བ་གསུམ་རེ་ཕྲི་
བའི་འཁོར་ལོའི་འདབ་མ་བཅུ་གཉིས་པོ་དེ་ལས་བཅུ་གཉིས་པ་ལ་ཞག་སོ་གསུམ་དུ་རྒྱུས་པས་
སུམ་ཅུར་རྒྱུ་དུས་ཀྱི་ཚེ་ལྷག་ཟླ་བ་གསུམ་པོ་ཟད་པར་བྱས་ནས། དེ་ནས་ཁྱིམ་གྱི་འཁོར་ལོའི་
རྩིབས་དང་པོ་ལ་སྔར་མ་རྒྱུས་པའི་ཉིན་ཞག་གསུམ་པོ་གང་ཡིན་པ་དེ་དག་གི་ཉིན་ཞག་གཉིས་
ནི་འདབ་མ་བཅུ་གཉིས་པ་ལ་གཡས་ཀྱི་རྩ་ཟད་པའི་དོན་དུ་འབབ་བོ། །ཉིན་ཞག་གཅིག་ནི་
དབུགས་ཀྱི་འཁོར་ལོ་ཟད་པའི་དོན་དུ་ཨ་པ་དྷ་ཏཱི་ལ་འབབ་བོ། །དེ་ནས་ཟླ་བའི་འཆི་ལྟས་ཀྱི་
གཡོན་གྱི་རྩ་ལ་སྲོག་འགྲོ་སྟེ་ཟླ་བའི་འཆི་ལྟས་ཀྱི་ངེས་པའོ། །འདི་དག་གི་རྒྱུ་ཚུལ་ཇི་ལྟར་ཡིན་
ཞེ་ན། དང་པོར་སྣ་གཡོན་པའི་འཆི་ལྟས་ཀྱི་རླུང་ཞག་གཅིག་རྒྱུས་པ་དེ་ནས་ཟླ་བ་གཉིས་ཀྱི་
བར་དུ་འཆི་ལྟས་ཀྱི་རླུང་མི་འབབ་པར་དུས་རྒྱུན་གྱི་རང་བཞིན་དུ་རྒྱུའོ། །དེ་ནས་འཆི་ལྟས་ཀྱི་
ཉིན་ཞག་རིམ་པར་འཕེལ་བ་འབྱུང་སྟེ། ཟླ་བ་གཉིས་རྫོགས་ཤིང་གསུམ་པའི་འགོ་འཇུག་པ་
ན་གཡོན་པའི་རྩ་དེ་ཉིད་ཀྱི་འདབ་མ་ལ་ཉིན་ཞག་གཅིག་འབབ་པས་སྔ་མའི་འཆི་ལྟས་ཀྱི་ཞག་
དང་བསྡོམས་པས་འཆི་ལྟས་ཀྱི་རླང་ཞག་གཉིས་སུ་ལོངས་སོ། །དེ་ནས་ཟླ་བ་དཔེ་ལ་ལར་
གསུམ་ཟེར་ཡང་བཞི་པ་ལ་མི་འབབ། །དེ་ནས་ཟླ་བ་བཞི་པའི་མཐར་ཟླ་བ་ལྔ་པ་འཇུག་པ་ན་
ཞག་གཅིག་འབབ་སྟེ་སྔ་མ་གཉིས་དང་བསྡོམས་པས་ཞག་གསུམ་མོ། །ལྔ་པ་དེ་ནས་ཟླ་བ་
དྲུག་པ་ལ་མི་འབབ་བོ། །འགྲེལ་པ་ལས། བར་གྱི་ཉིན་ཞག་གསུམ་ནི་མཐར་གཡས་དང་
གཡོན་གྱི་འཆི་ལྟས་ཀྱི་ཆོས་ཅན་ནོ་ཞེས་གསུངས་པ། འདབ་མ་ཕྱི་མ་རྣམས་སུ་ཟླ་བ་རེའི་
མཚམས་ནས་འཆི་ལྟས་ཞག་རེ་འབྱུང་བ་ལ་འདབ་མ་དང་པོར་ཟླ་ཁ་དང་པོ་དང་གསུམ་པ་ལྔ་
པ་ལ་འཆི་ལྟས་ཀྱི་ཞག་བྱུང་གི། བཞི་ལྔ་དྲུག་པ་ལ་མ་བྱུང་བའི་བར་གྱི་ཞག་གསུམ་པོའི་སྐལ་
པ་དེ་ནི་འཆི་ལྟས་ཀྱི་ཞག་སུམ་ཅུ་རྩ་གསུམ་པ་རྫོགས་ནས་འདབ་མ་བཅུ་གཉིས་པ་ལ་གཡས་
114

དུས་འཁོར་ནང་ལེ་འགྲེལ།
ཀྱི་འདབ་མ་ལ་ཞག་གཉིས་དང་དབུས་སུ་ཞག་གཅིག་འབབ་པ་འཆད་པར་འགྱུར་རོ།
གཡས་དང་གཡོན་གྱི་འཆི་ལྟས་ཞེས་པ་འདི་འགྱུར་མི་བདེ་སྟེ། དཔང་འགྱུར་དུ། བར་གྱི་ཉིན་
ཞག་གསུམ་ནི་མཐར་གཡས་དང་དབུ་མ་ལ་གཡོན་གྱི་འཆི་ལྟས་ཀྱི་ཆོས་ཅན་ནོ་ཞེས་པ་ལྟར་
རོ༑ ༑འཆི་ལྟས་ཀྱི་ཞག་བཅས་ཞག་སུམ་ཅུར་ལོངས་པའི་ཟླ་བ་གསུམ་དང༌། འཆི་ལྟས་མེད་
ཅིང་ཞག་ཉེར་དགུ་ཡི་ཟླ་བ་གསུམ་བཅས་དྲུག་གིས་ཉིན་ཞག་གསུམ་རྫོགས་པའོ། །དེ་ལྟར་
འཆི་ལྟས་ཞག་གསུམ་པོ་དེས་འཆི་ལྟས་ཀྱི་ཞག་གཅིག་གི་དུས་ཀྱི་འཚོ་ཡུན་ཟླ་བ་སོ་དྲུག་ལས་
ཟླ་བ་དྲུག་ཟད་པས་ཞག་གསུམ་འཆི་ལྟས་ཀྱི་རླུང་རྒྱུས་པ་དེས་ནི་འཚོ་བའི་ལྷག་མ་ཟླ་བ་སུམ་
ཅུར་འགྱུར་རོ། །འཆི་ལྟས་ཞེས་བྱ་བ་ནི་ཚེ་ལོ་བརྒྱ་པའི་དུས་ཀྱི་མི་རྣམས་ལ་མཚོན་ན་དེར་མ་
སླེབ་པར་འཆི་བ་རྣམས་སོ། །འཆི་ལྟས་མིན་པ་ལོ་བརྒྱའི་མཚམས་སུ་འཆི་བའོ། །དེ་ལྟར་ཞག་
གསུམ་རྒྱུས་པ་དེས་འཆི་ལྟས་ཀྱི་ཞག་དང་པོའི་འཚོ་ཡུན་ཟླ་བ་སོ་དྲུག་ལས་ཟླ་བ་དྲུག་སོང་
བས་འདབ་མ་དེ་ལ་དེ་ཕན་ཆད་དུ་སྲོག་ཡང་དག་པར་རྒྱུ་བ་མེད་དེ། དེ་ཕན་ཆད་འཕོ་བ་བཅུ་
གཅིག་དང་དབུགས་འབྱུང་འཇུག་ཉི་ཁྲི་ཆིག་སྟོང་དྲུག་བརྒྱས་ཉིན་མཚན་དུ་འགྱུར་ཏེ། ཁྱིམ་
གྱི་འདབ་མ་ཡོངས་སུ་དོར་ཡང་ཞག་གཅིག་གི་དབུགས་ཀྱི་འཁོར་ལོ་ཉུང་ངུ་སོང་བ་མེད་དོ། །
དེ་ནས་འདབ་མ་གཉིས་པ་ལ་འཆི་ལྟས་ཀྱི་ཞག་བཞི་པ་ལྔ་པ་དྲུག་པ་གསུམ་ཟླ་བ་བདུན་པ་
དང་བརྒྱད་པ་དང་དགུ་པ་ལ་རིམ་བཞིན་འབབ་སྟེ། དེ་དག་གིས་སྔ་མའི་འཚོ་ཡུན་ཟླ་བ་སུམ་
ཅུ་ལས་ཟླ་བ་གསུམ་པོ་ཟད་ནས་ཟླ་བ་ཉེར་བདུན་ཚེའི་ལྷག་མར་འགྱུར་རོ། །དེ་ནས་འཚོ་ཟླ་
ཉེར་བདུན་པ་ནས་བཟུང་སྟེ་འདབ་མ་གསུམ་པར་སྲོག་རྒྱུའོ། །དེར་འདབ་མ་གཉིས་དོར་བས་
འཕོ་བ་བཅུས་ཉིན་མཚན་གྱི་དབུགས་ཀྱི་འཁོར་ལོ་འདབ་མ་བཅུར་རྒྱུ་བར་བྱེད་དོ། །འཚོ་བའི་
ཟླ་བ་ཉེར་བདུན་ལས་ཟླ་བ་གསུམ་པོ་རེ་རེ་ལ་འཆི་ལྟས་ཀྱི་ཉིན་བདུན་པ་བརྒྱད་པ་དགུ་པ་
འབབ་པས་ཟླ་བ་གསུམ་ཟད་དེ་འཚོ་ཟླ་ཉེར་བཞིར་འགྱུར་ཞིང་འདབ་མ་གསུམ་པ་འདོར་རོ། །
115

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དེ་བཞིན་དུ་ཟླ་བ་རེ་རེར་འཆི་ལྟས་ཀྱི་ཞག་འཕེལ་བས། བཅུ་པ་བཅུ་གཅིག་པ་བཅུ་གཉིས་པ་
གསུམ་གྱིས་འཚོ་ཟླ་ཉེར་གཅིག་ཏུ་འགྱུར་ཞིང་འདབ་མ་བཞི་པ་འདོར་བ་དང༌། འཆི་ལྟས་ཀྱི་
ཞག་བཅུ་གསུམ་བཅུ་བཞི་བཅོ་ལྔ་གསུམ་གྱིས་འདབ་མ་ལྔ་པ་དོར་དེ། དེ་ཕན་ཆད་ལྷག་མའི་
འདབ་མ་བདུན་པོ་ལ་འཕོ་རེས་བྱེད་དེ། ཚེའི་ཚད་ཟླ་བ་བཅོ་བརྒྱད་དུ་འགྱུར་རོ། །དེ་བཞིན་དུ་
ཉིན་ཞག་བཅུ་དྲུག་བཅུ་བདུན་བཅོ་བརྒྱད་གསུམ་གྱིས་ཟླ་བ་གསུམ་ཉུང་བས་ཚེ་ཚད་ཟླ་བ་
བཅོ་ལྔར་འགྱུར་ཞིང་འདབ་མ་དྲུག་པ་དོར་བས་འདབ་མ་དྲུག་ལ་སྲོག་རྒྱུ་བར་འགྱུར་རོ། །
ཉིན་ཞག་བཅུ་དགུ་དང་ཉི་ཤུ་དང་ཉེར་གཅིག་གིས་འཚོ་ཟླ་བཅུ་གཉིས་སུ་སོང་ཞིང་འདབ་མ་
བདུན་པ་འདོར་རོ། །དེ་ཕན་ཆད་འདབ་མ་ལྔ་ཁོ་ནར་ཉིན་མཚན་གྱི་དབུགས་འབབ་པར་བྱེད་
དོ༑ ༑འཆི་ལྟས་ཀྱི་ཞག་ཉེར་གཉིས་ཉེར་གསུམ་ཉེར་བཞིས་འདབ་མ་བརྒྱད་པ་དོར་ཏེ་འདབ་
མ་བཞི་ལ་སྲོག་རྒྱུ་ཞིང་འཚོ་ཟླ་དགུར་འགྱུར་རོ། །ཞག་ཉེར་ལྔ་ཉེར་དྲུག་ཉེར་བདུན་གསུམ་
གྱིས་འདབ་མ་དགུ་པ་དོར་ཏེ། ལྷག་མ་གསུམ་ལ་འཕོ་བར་བྱེད་ཅིང་འཚོ་ཟླ་དྲུག་ཏུ་འགྱུར་རོ།།
ཉེར་བརྒྱད་ཉེར་དགུ་སུམ་ཅུ་གསུམ་གྱི་ཟླ་བ་དྲུག་གི་ནང་ནས་གསུམ་ཟད་ནས་འཚོ་ཟླ་གསུམ་
དུ་གྱུར་ཅིང་འདབ་མ་བཅུ་པ་དོར་ཏེ་ལྷག་མའི་འདབ་མ་གཉིས་ལ་དབུགས་རྒྱུ་བར་བྱེད་དོ། །
འཆི་ལྟས་ཀྱི་ཉིན་ཞག་སོ་གཅིག་པ་དང་སོ་གཉིས་པ་དང་སོ་གསུམ་པ་གསུམ་ཟླ་བ་རེ་རེར་
བྱུང་བས་འཚོ་ཟླ་གསུམ་ཟད་པར་འགྱུར་ཞིང་འདབ་མ་བཅུ་གཅིག་དོར་ཏེ་འདབ་མ་གཅིག་ལ་
དབུགས་རྒྱུ་བར་བྱེད་དོ། །དེ་ནས་སྔར་གྱི་འདབ་མ་དང་པོ་ལ་འཆི་ལྟས་ཀྱི་ཞག་མ་བབ་པའི་
སྐལ་པ་ཉིན་ཞག་གསུམ་པོ་ནི་འདབ་མ་བཅུ་གཉིས་པ་ལ་ཉིན་ཞག་གཉིས་བར་མ་ཆད་དུ་
འབབ་བོ། །དེ་ནས་འདབ་མ་བཅུ་གཉིས་པ་འདོར་ཞིང༌། དེ་ནས་ལྟེ་བར་ཨ་བ་་དྷཱུ་ཏཱི་ལ་ཞག་
གཅིག་འབབ་སྟེ་སྲོག་གི་འཁོར་ལོ་རྒྱུ་བའི་དབུགས་སྣ་གཡོན་ནས་ཐོན་ཏེ་རྒྱུན་ཆད་པར་གྱུར་
ནས་འཇིག་རྟེན་གཞན་དུ་འཕོ་བར་འགྱུར་ཏེ། དེ་ལྟར་ཟླ་བའི་འཆི་ལྟས་ལ་ཉི་མའི་ཡོན་ཏན་
116

དུས་འཁོར་ནང་ལེ་འགྲེལ།
སྙིང་སྟོབས་དང་རྡུལ་དང་མུན་པ་གསུམ་གྱི་དབྱེ་བས་ཟླ་བ་སོ་སོར་འཆི་ལྟས་ཀྱི་ཞག་རེ་རེ་
ལྷག་པས་འཕེལ་ཏེ་ཞག་གསུམ་རེས་ཁྱིམ་གྱི་འདབ་མ་རེ་འདོར་བར་འགྱུར་རོ། །གཡོན་པའི་
རྩ་ལ་ཐུར་སེལ་གྱི་རླུང་ཆ་མི་མཉམ་པ་ལས་བྱུང་བ་ཟླ་བའི་འཆི་ལྟས་ཀྱི་ངེས་པའོ། །དེ་ནས་
སྲོག་གི་རླུང་ཆ་མི་མཉམ་པ་ལས་བྱུང་བ་ཉི་མའི་འཆི་ལྟས་གསུངས་པ། རྩ་གཡས་པ་ཉི་མའི་
འཆི་ལྟས་ལ་ནི་ཟླ་བའི་ཡོན་ཏན་སྒྲ་རེག་གཟུགས་རོ་དྲི་ལྔ་རྣམས་བཟུང་ནས་ལྔ་རེའི་བར་
མཚམས་སུ་རྩ་འདབ་རེ་འདོར་བར་བསྟན་ཏེ། དེ་ཡང་ཁྱིམ་ལྔའི་བར་དུ་འཆི་ལྟས་ཀྱི་ཞག་ལྔ་
རེས་འདོར་ཏེ་ལྔས་ཁྱིམ་གྱི་འདབ་མ་དང་པོ་བཅུས་གཉིས་པ། བཅོ་ལྔས་གསུམ་པ། ཉི་ཤུས་
བཞི་པ། ཉེར་ལྔས་ལྔ་པ་འདོར་རོ། །དེ་ནས་ཁྱིམ་གྱི་རྩ་གཉིས་ནི་འཆི་ལྟས་ཀྱི་ཞག་རེ་རེ་ལྷག་
པས་སོ། །རྩ་འདབ་སྔ་མ་རྣམས་འདོར་བའི་འཆི་ལྟས་ཀྱི་ཞག་རྣམས་ཀྱི་སྟེང་དུ་རྩ་འདབ་ཕྱི་མ་
རྣམས་འདོར་བའི་ཞག་གྲངས་བསྣན་པས་འཆི་ལྟས་ཀྱི་ཞག་ཉེར་བདུན་པ་རྫོགས་པ་འདབ་མ་
བདུན་དོར་བ་དེ་ནས་སྔར་གྱི་འཆི་ལྟས་ཀྱི་ཞག་རྣམས་ལ་མི་ལྟོས་པར་གྲངས་ཀྱི་ཐོག་མའམ་
རྩ་བ་དེ་ནས་མགོ་བརྩམ་པར་བྱས་ནས་ཉིན་ཞག་སུམ་ཅུ་རྩ་གསུམ་གྱི་བར་དུ་རྒྱུ་སྟེ། ཉིན་ཞག་
བཅོ་ལྔས་ཁྱིམ་བརྒྱད་པ་འདོར་རོ། །བཅུས་དགུ་པ། ལྔས་བཅུ་པ། གསུམ་གྱིས་བཅུ་གཅིག་པ་
འདོར་ཏེ་དེ་ལྟར་ཉིན་ཞག་སོ་གསུམ་དུ་གཡས་ཀྱི་རྩལ་བར་མ་ཆད་པར་སྲོག་རྒྱུའོ། །དེ་ནས་
ཁྱིམ་བཅུ་གཉིས་པ་ལ་གཡོན་གྱི་རྩའི་ཁམས་ཟད་པའི་དོན་དུ་གཡོན་གྱི་རྩ་ལས་ཞག་གཉིས་
སུ་རྒྱུས་ནས་གཡོན་གྱི་འདབ་མ་བཅུ་གཉིས་པོ་འདོར་རོ། །དེ་རྗེས་དབུགས་ཀྱི་འཁོར་ལོ་ཟད
པའི་དོན་དུ་དབུ་མའི་རྩ་བ་ཞག་གཅིག་རྒྱུས་ཏེ་དེ་ནས་འཆི་བར་འགྱུར་རོ། །དེའི་ཕྱིར་ཉི་མའི་
འཆི་ལྟས་ཀྱི་ཞག་ལྔ་ནས་ཉི་ཤུ་རྩ་ལྔའི་ཉིན་ཞག་ཏུ་བགྲོད་པའམ་རྒྱུ་བ་སྐྱེ་བའམ་འབྱུང་བ་ནི།
ལྔ་རེ་ལྔ་རེ་ནི་འཕེལ་བ་དྭག་གིས་སྐྱེ་བ་སྟེ། འཆི་ལྟས་ཞག་ལྔས་འདབ་མ་དང་པོ་འདོར་བ་
ནས་ཉེར་ལྔ་པས་ལྔ་པ་འདོར་བའི་བར་དུའོ། །དེ་ནས་ཞག་རེ་རེ་ལྷག་པས་ཁྱིམ་གྱི་འདབ་མ་
117

༼ན༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རེ་རེ་འདོར་ཏེ། ཉེར་དྲུག་པས་འདབ་མ་དྲུག་པ་དང༌། ཉེར་བདུན་པས་འདབ་མ་བདུན་པ་
འདོར་རོ། །དེ་ནས་བཅུ་ནི་གསུམ་གྱིས་བསྒྱུར་བ་སུམ་ཅུ་དག་ཀྱང་གསུམ་ནི་ལྷག་མ་འཆི་
ལྟས་ཀྱི་ཞག་སུམ་ཅུ་རྩ་གསུམ་པོ་ཇི་སྙེད་པ་དེ་ཉིད་ཀྱིས་འདབ་མ་ལྷག་མ་རྣམས་འདོར་བ་
ཡིན་ཏེ། སྲོག་སྐྱེ་བ་ནས་བརྩིས་པའི་ཁྱིམ་བདུན་པ་ཡི་དུས་ནི་རྫོགས་པ་དེ་ནའོ་ཞེས་པ་ཉིན་
ཞག་བཅོ་ལྔས་ཁྱིམ་བརྒྱད་པ་འདོར་བ་སོགས་གོང་བཤད་བཞིན་དུ་ཞག་སུམ་ཅུ་རྩ་དྲུག་གིས
འཆི་བར་འགྱུར་རོ། །དེ་ནས་འཆི་ལྟས་ཀྱི་ཞག་དང་འཚོ་བའི་ལྷག་མར་གྱུར་པའི་ལོ་གྲངས་
སྦྱར་བ་ནི། ཉི་མའི་འཆི་ལྟས་ཞག་ལྔར་རྒྱུ་བ་ནས་བརྩམ་སྟེ་ཁྱིམ་གྱི་འདབ་མའི་འཁོར་ལོ་བཅུ་
གཉིས་པ་ལ་སྔ་མ་བཞིན་དུ་ནང་དང་ཕྱིར་འགོད་པར་བྱ་སྟེ། དང་པོ་ནས་བཅུ་གཉིས་པའི་བར་
དུ་ལོ་རྣམས་གསུམ་དང་མིག་དང་ཟླ་བ་དེ་དག་རྣམས་དང༌། དྲུག་དང་གསུམ་དང་ཟུང་དང་
ཟླ་བ་གང་ཡིན་པའི་ཟླ་བ་དེ་དག་རྣམས་དང་ཉིན་ཞག་ཚེས་དང་ཕྱོགས་དང་མདའ་དང་ཡོན་
ཏན་དང་གཉིས་དང་ཟླ་བ་རྣམས་ནི་འཚོ་བའི་ལྷག་མའོ། །དེ་ལྟར་བཤད་པ་དེ་དག་གིས་ཁྱིམ་
གྱི་འདབ་མ་བཅུ་གཉིས་འདོར་ཚུལ་གསུངས་པ། དང་པོར་སྲོག་སྐྱེ་བའི་ཁྱིམ་གྱི་གནས་ནས་
བགྲང་བའི་བདུན་པ་ནི་སྲོག་རྫོགས་པ་ཞེས་བྱ་སྟེ་ཉི་མ་ནུབ་པ་དང་འདྲའོ། །བདུན་པ་ནས་
མཚན་མོའི་ཆ་ལ་ཟླ་བ་འཆར་བའི་དུས་ཞེས་བྱ་སྟེ། ཟླ་བ་ཁུ་བའི་ཁམས་ལ་འཆི་ལྟས་ཀྱི་རླུང་
ཞུགས་པ་ལ་བཤད་དེ་ཁུ་བའི་ཁམས་འཆར་བ་ནི་མ་ཡིན་ལ། རྫོགས་པའི་དུས་དེ་ནས་ཁུ་བའི་
ཁམས་ཟད་པའི་དོན་དུ་རྩ་གཡས་པ་ལ་སྲོག་ཉིན་ཞག་སུམ་ཅུ་རྩ་གསུམ་རྒྱུ་ཞིང༌། དེ་ནས་རྩ་
གཡོན་པ་ལ་ཞག་གཉིས་དང༌། དབུ་མ་ལ་ཞག་གཅིག་རྒྱུས་ནས་སྲོག་འགག་པར་བྱེད་པའི་
ཕྱིར་རོ། །ཉི་ཟླའི་འཆི་ལྟས་གང་ལ་ཡང་འདབ་མ་བདུན་པ་དོར་བ་དེ་ནས་ལྷ་དང་ལྷ་མིན་དང་
མི་རྣམས་ཀྱིས་ལུས་ལ་སྲོག་བརྟན་པར་བྱ་མི་ནུས་ལ། བདུན་པ་ཚུན་ཆད་ཀྱི་འཆི་ལྟས་བྱུང་བ་
ནི་འཆི་བསླུའི་ཐབས་རྣམས་ཀྱིས་བསླུ་བར་ནུས་སོ། །འདི་དག་ཕལ་ཆེ་བའི་དབང་དུ་བྱས་ཀྱི་
118

དུས་འཁོར་ནང་ལེ་འགྲེལ།
རྡོ་རྗེའི་རྣལ་འབྱོར་སོགས་ཐབས་ཀྱི་སྟོབས་དང་ལྡན་པའི་རྣལ་འབྱོར་པ་རྣམས་ཀྱིས་སྲོག་
བརྟན་པར་ནུས་པའང་ཡོད་དོ། །དེ་ཡང་སྲོག་སྐེ་བའི་འདབ་མ་དང་པོར་བྱས་ཏེ་བཅུ་གཉིས་པོ་
རིམ་པར་བཀོད་པ་ལ་སྲོག་སྐྱེ་བའི་ཁྱིམ་རང་གི་གནས་དེ་ནས་མཆོག་གཱི་ཆ༷་ཡི་སྲོག་གམ་
དབུགས་ཀྱི་ནུས་པ་ཡིས་ཁྱིམ་གྱི་འཁོར་ལོ་ཡི་འདབ་མ་རྣམས་རིམ་པར་འདོར་ཏེ། །ཇི་ལྟར་
ན༑ འཆི་ལྟས་ཀྱི་ཞག་གིས་འཚོ་བའི་ལྷག་མ་ཙམ་མ་གཏོགས་པའི་འཚོ་བ་ཡི་དུས་གཞན་
ཉམས་པ་ཡིན་པས། ཞག་ལྔ་ལ་སོགས་པ་ཉམས་པ་ཞེས་བྱ་ཞིང༌། ལྷག་མ་ཞེས་པ་ཞག་དེ་
དག་གི་ཐད་ཀའི་འཚོ་བའི་ལྷག་མ་ལོ་གསུམ་ལ་སོགས་པའོ། །དེ་ལྟར་ཉམས་པ་འཆི་ལྟས་ཀྱི་
ཞག་དྭང༌། འཚོ་བའི་ལྷག་མ་གཉིས་ཐད་ཀར་མཚུངས་པའམ་འགྲིག་པར་གྱུར་པ་ཡི། ལོ་དང་
ཟླ་བ་ཞག་གིས་ཀྱང་སྟེ་ཞེས་ལོ་སོགས་གྲངས་ངེས་འདབ་མ་རྣམས་རིམ་པར་འདོར་བར་
འགྱུར་ཏེ། ཇི་ལྟར་ན། འཆི་ལྟས་ཀྱི་ཞག་ལྔ་དང་འཚོ་བའི་ལོ་གསུམ་རྫོགས་ནས་འདབ་མ་དང་
པོ་འདོར་ལ། དེ་བཞིན་དུ་འཆི་ལྟས་ཀྱི་ཞག་བཅུ་དང་ལོ་མིག་སྟེ་གཉིས་ཀྱིས་འདབ་མ་གཉིས་
པ་སོགས་རིམ་པར་འདོར་བ་སྦྱར་ཏེ། ལོ་རི་བོང་ཅན་ཏེ་གཅིག་གིས་ཀྱང་འདབ་མ་གསུམ་པ་
དང༌། དེ་བཞིན་དུ་ཟླ་བ་དྲུག་གིས་འདབ་མ་བཞི་པ་དང༌། གསུམ་གྱིས་ལྔ་པ་དང་། ཟུང་སྟེ་
གཉིས་ཀྱིས་དྲུག་པ་དང༌། ཟླ་བས་ཀྱང་ཞེས་པ་ཟླ་བ་གཅིག་གིས་འདབ་མ་བདུན་པ་དོར་བ་
ལ་རྫོགས་པ་ཞེས་བྱ་ཞིང་། རྫོགས་པ་ལ་སླེབ་པའི་དུས་དེ་ནས་ནི། ཉམས་པ་དང་ཚེ་ཡི་ལྷག་
མ་མཚུངས་པའི་འཚོ་ཡུན་ཉིན་ཞག་ཁོ་ནའི་གྲངས་སུ་བྱས་པ་ཚེས་ཏེ་བཅོ་ལྔ་དང་ཕྱོགས་ཞེས་
བཅུ་དང་མདའ་སྟེ་ལྔ་དང་ཡོན་ཏན་ཏེ་གསུམ་རྣམས་དང་མཚུངས་པར་རིམ་བཞིན་འདབ་མ་
བརྒྱད་པ་དང་དགུ་པ་དང་བཅུ་པ་དང་བཅུ་གཅིག་པ་འདོར་བར་བྱས་ནས་འདབ་མ་བཅུ་
གཉིས་པ་ལ་གཡོན་གྱི་འདབ་མ་རྣམས་འདོར་ཏེ། འདི་ཡི་ཞག་སུམ་ཅུ་རྩ་གསུམ་པོའི་རིང་ལ་
གཡས་པ་ཁོ་ན་ནས་འབབ་བོ། །དེ་ཡི་རྗེས་སུ་རྩ་གཡོན་པ་ལ་ཉིན་ཞག་གཉིས་བར་མ་ཆད་དུ་
119

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འབབ་ཞིང་། གཡས་གཡོན་གྱི་འདབ་མ་བཅུ་གཉིས་པོ་ཐམས་ཅད་དོར་ཏེ། དབུ་མ་ལ་ཉིན་
ཞག་གཅིག་ཏུ་ལྟེ་བར་རབ་ཏུ་ཞུགས་པའི་སྒོ་ནས་འབབ་ཅིང་། དེ་ལྟར་རྫོགས་པའི་དུས་ནས་
བརྩམ་སྟེ། ཞག་སུམ་ཅུ་རྩ་དྲུག་གིས་འཚོ་བའི་ཡུན་ཡོངས་སུ་རྫོགས་ཏེ། ཉིན་ཞག་སོ་དྲུག་པོ་
རྫོགས་པའི་མཐར་ནི་ཉིན་མོར་བྱེད་པའི་འཆི་ལྟས་ཀྱི་སྦྱོར་བས་ངེས་པར་ཚེ་འདིའི་སྲིད་པ་
འགག་ཅིང་འཆི་བར་འགྱུར་རོ། །དེ་ལྟར་ལོ་སོགས་སུ་བསྟན་པ་དེ་དག་ཞག་ཏུ་བྱས་པས་
འདབ་མ་རྣམས་འདོར་པའི་ཚུལ་ནི། སྔོན་དུ་སྟེ་སྐྱེ་བའི་ཁྱིམ་གྱི་འདབ་མ་དང་པོར་ཉི་མའི་
བགྲོད་པའི་ལོ་གསུམ་དྭག་གི་ཉིན་ཞག་གི་ཚོགས་ནི་སྟོང་དང་བརྒྱད་ཅུའི་ནང་ནས་མདའ་
དང་མེ་དང་འཇིག་རྟེན་ཏེ་སུམ་བརྒྱ་སོ་ལྔ་ཡིས་འདབ་མ་དེ་འདོར་བར་བྱེད་དེ་སླན་ཆད་རླུང་
མི་རྒྱུ་བས་སྟོང་པར་བྱས་ནས་ལྷག་མའི་ཉིན་ཞག་གི་ཚོགས་བདུན་བརྒྱ་ཞེ་ལྔ་བཟུང་ནས་སྲོག་
གི་ནུས་པ་འདབ་མ་གཉིས་པ་ལ་འཇུག་པར་འགྱུར་རོ། །དེ་ནས་འདབ་མ་སྔ་མ་ལས་ཕྱི་མར་
རྒྱུ་བ་ཡི་ཞག་བཅུ་དང་བཅས་པ་མདའ་དུས་རྩེ་མོ་ཅན་ཏེ། ཞག་སུམ་བརྒྱ་བཞི་བཅུ་རྩ་ལྔས་
འདབ་མ་གཉིས་ལ་འདོར་བ་དྭང༌། དེ་ནས་དེ་ཡི་ལྷག་མ་བཞི་བརྒྱ་བཟུང་ནས་འདབ་མ་
གསུམ་པར་འཇུག་ཅིང་གཉིས་པ་སྟོང་པར་འགྱུར་རོ། །སླར་དེ་ཉིད་ལ་རྒྱུ་བའི་ཉིན་ཞག་བཅོ་
ལྔ་དང་ལྷན་གཅིག་པའི་མཁའ་རི་ཟླ་བ་སྟེ་ཞག་བརྒྱ་དང་བདུན་ཅུ་རྫོགས་པ་དག་ནི་འདབ་མ་
གསུམ་པ༵་ལའོ་ཞེས་པ་གསུམ་པ་འདོར་ཞིང་སྟོང་པར་བྱས་ཏེ་ཞག་ལྷག་མ་ཉིས་བརྒྱ་སུམ་ཅུ་
བཟུང་ནས་འདབ་མ་བཞི་པ་ལ་འཇུག་པར་འགྱུར་རོ། །དེ་ནས་རྒྱུ་བའི་ཉིན་ཞག་ཉི་ཤུ་དང་
ལྷན་ཅིག་མིག་སྤྲུལ་ཞེས་པ་ཉིན་ཞག་བརྒྱད་ཅུ་རྩ་གཉིས་ཀྱིས་འདབ་མ་བཞི་པ་འདོར་ཞིང་
སྟོང་པར་བྱས་ཏེ། ལྷག་མའི་ཉིན་ཞག་གི་ཚོགས་བརྒྱ་ཞེ་བརྒྱད་བཟུང་ནས་འདབ་མ་ལྔ་པ་ལ་
འཇུག་གོ། །སླར་ཡང་རྒྱུ་བའི་ཉིན་ཞག་ཉི་ཤུ་རྩ་ལྔ་དང་ལྷན་ཅིག་རི་བ་མདའ་དང་ཞེས་ཉིན་
ཞག་ལྔ་བཅུ་རྩ་བདུན་གྱིས་འདབ་མ་ལྔ་པ་འདོར་ཏེ་སྟོང་པར་བྱས་ནས་ལྷག་མའི་ཉིན་ཞག་གི་
120

དུས་འཁོར་ནང་ལེ་འགྲེལ
ཚོགས་གོ་གཅིག་བཟུང་ནས་འདབ་མ་དྲུག་པ་ལ་འཇུག་གོ། །སླར་ཡང་རྒྱུ་བའི་ཉིན་ཞག་ཉི་ཤུ་
རྩ་དྲུག་དང་ལྷན་ཅིག་པའི་ནོར་དང་ལག་པ། ཞག་སྔ་མ་ལས་གཞན་ཏེ། ཞག་ཉེར་བརྒྱད་
ཀྱིས་འདབ་མ་དྲུག་པ་དོར་ཏེ་སྟོང་པར་བྱས་ནས་ལྷག་མའི་ཉིན་ཞག་གི་ཚོགས་རེ་གསུམ་
བཟུང་ནས་འདབ་མ་བདུན་པ་ལ་འཇུག་གོ། །དེ་ནས་འདབ་མ་བདུན་པ༵་ལ་ནི་རྒྱུ་བ་ཡི་ཉིན་
ཞག་གི་ཚོགས་ཉི་ཤུ་རྩ་བདུན་དྭག་གིས་ཀྱང་ངོ་ཞེས་འདབ་མ་བདུན་པ་འདོར་ཏེ་ལྷག་མའི་
ཉིན་ཞག་སུམ་ཅུ་རྩ་དྲུག་བཟུང་ནས་འདབ་མ་བརྒྱད་པ་ལ་འཇུག་གོ། །དེ་ནས་ཚེས་ཏེ་བཅོ་ལྔ་
སོགས་པའི་ཉིན་ཞག་གཅིག་གི་བར་གྱི་ཚོགས་པ༵་ཐམས་ཅད་དག་ཀྱང་རིམ་པར་རྫོགས་
པས་འདབ་མ་ཐམས་ཅད་དོར་ཏེ། གང་ཞིག་ལྟེ་བ་དབུ་མར་ཞག་གཅིག་སྲོག་འབབ་པ་ཇི་
སྲིད་ཉིད་ཀྱི་བར་དུའོ། །ཞེས་གསུངས་པ་ལྟར་བརྒྱད་པ་ལ་ཉིན་ཞག་བཅོ་ལྔ་རྫོགས་པས་
བརྒྱད་པ་དོར་ཞིང་སྟོང་པར་བྱས་ཏེ་ཞག་ལྷག་མ་ཉེར་གཅིག་བཟུང་ནས་འདབ་མ་དགུ་པ་ལ་
འཇུག་པར་འགྱུར་རོ། །དེ་ནས་ཉིན་ཞག་བཅུས་འདབ་མ་དགུ་པ་དོར་ཏེ་སྟོང་པར་བྱས་ནས་
ལྷག་མ་ཉིན་ཞག་བཅུ་གཅིག་བཟུང་ནས་འདབ་མ་བཅུ་པ་ལ་འཇུག་གོ། །དེ་ནས་ཉིན་ཞག་
ལྔས་བཅུ་པ་དོར་ཏེ་སྟོང་བར་བྱས་ནས་ལྷག་མ་ཉིན་ཞག་དྲུག་བཟུང་ནས་བཅུ་གཅིག་པ་ལ་
འཇུག་གོ། །དེ་ནས་ཉིན་ཞག་གསུམ་གྱིས་བཅུ་གཅིག་པ་དོར་ཏེ་སྟོང་པར་བྱས་ནས་ལྷག་མ་
ཉིན་ཞག་གསུམ་བཟུང་ནས་གཡོན་གྱི་འདབ་མ་བཅུ་གཉིས་པ་ལ་འཇུག་གོ། །དེ་ལ་ཞག་
གཉིས་གནས་ནས་དོར་ཏེ་འདབ་མ་ཐམས་ཅད་སྟོང་པར་བྱས་ནས་ལྷག་མ་ཞག་གཅིག་བཟུང་
སྟེ༑ ལྟེ་བ་ལ་འཇུག་ཅིང་ཞག་གཅིག་གི་རྒྱུ་བ་རྫོགས་ནས་དབུགས་ཀྱི་འཁོར་ལོའི་རྒྱུ་བ་སྣ་
གཡས་ནས་ཐོན་ཏེ་བཏང་ནས་རྣམ་པར་ཤེས་པ་སྲོག་གི་རླུང་དང་ལྷན་ཅིག་འགྲོ་བ་དྲུག་པོ་
གཞན་དུ་འཕོ་བར་བྱེད་དོ། །དེ་ལྟར་ཉི་མའི་ལོ་གསུམ་གྱི་ཉིན་ཞག་སྟོང་བརྒྱད་ཅུའི་གྲངས་
རྣམས་ཀྱི་སྲོག་གི་ནུས་པས་ཁྱིམ་གྱི་འཁོར་ལོ་རྩིབས་བཅུ་གཉིས་པ་འདོར་བ་ཡིན་ནོ། །ཉི་
121

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མའི་འཆི་ལྟས་ཀྱི་ངེས་པའོ། །བླ་མ་ཁ་ཅིག་ཟླ་བའི་འཆི་ལྟས་ཀྱི་རླང་རྒྱུ་བའི་ཞག་རྣམས་ཚེས་
ཞག་དང༌། ཉི་མའི་འཆི་ལྟས་ཀྱི་རླུང་རྒྱུ་བའི་ཞག་རྣམས་ཁྱིམ་ཞག་ཡིན་ནོ་ཞེས་འཆད་དོ། །
སྐབས་འདིར་འཆི་ཞག་དང་རང་བཞིན་པའི་ཞག་ཇི་ལྟར་འབྱུང་ཚུལ་ལ་སྔ་འགྲེལ་རྣམས་སུ་
བཞེད་པ་མི་མཐུན་པ་ཅུང་ཟད་བྱུང་ཡང་སྔ་མ་དེ་རྣམས་ལས་འཐད་ཆ་བཟུང་བ་མཁས་གྲུབ་
འགྲེལ་ཆེན་ལྟར་ན། འདབ་མ་དང་པོར་སྣ་བུག་གཡས་ནས་ཐོག་མར་བར་མ་ཆད་པར་འཆི་
ཞག་ལྔ་རྒྱུ། དེ་ནས་རང་བཞིན་པ་སུམ་བརྒྱ་སུམ་ཅུ། དེ་ནས་འདབ་མ་གཉིས་པར་ཐོག་མར་
རང་བཞིན་པ་ཉེར་ལྔ། དེ་ནས་འཆི་ལྟས་ཞག་བཅུ། དེ་ནས་རང་བཞིན་པ་སུམ་བརྒྱ་བཅུ། རྩ་
འདབ་གསུམ་པར་རང་བཞིན་པ་བཞི་བཅུ། དེ་ནས་འཆི་ཞག་བཅོ་ལྔ། དེ་ནས་རང་བཞིན་པ་
བརྒྱ་བཅོ་ལྔ། རྩ་འདབ་བཞི་པར་ཐོག་མར་རང་བཞིན་པ་ལྔ་བཅུ། དེ་ནས་འཆི་ཞག་ཉི་ཤུ། ལྔ་
པར་ཐོག་མར་རང་བཞིན་པ་སོ་གཉིས། དེ་ནས་འཆི་ཞག་ཉེར་ལྔ། དྲུག་པར་ཐོག་མར་རང་
བཞིན་པ་གཉིས། དེ་ནས་འཆི་ཞག་ཉེར་དྲུག །བདུན་པ་མན་ཆད་ལ་རྩ་འདབ་རེ་རེ་འདོར་
བའི་ཞག་གྲངས་ལ་འཆི་ཞག་དང༌། རང་བཞིན་གྱི་ཞག་གཉིས་སུ་འབྱེད་རྒྱུ་མེད་ཀྱི་འཆི་ལྟས་
ཀྱི་ཞག་གྲངས་དེ་ཉིད་རྩ་འདབ་འདོར་བའི་ཞག་གྲངས་ཀྱང་ཡིན་ནོ། །འཆི་ཞག་རྣམས་རྩ་
འདབ་གཅོད་པའི་ཞག་ལ་གཏོགས་དགོས་ཏེ། འཆི་ཞག་རྣམས་རྩ་འདབ་གང་དུ་རྒྱུས་པ་དེ་
གཅོད་བྱེད་ཀྱི་གཙོ་བོ་ཡིན་པ་དང༌། དེ་དག་མ་བརྩིས་ན་རྩ་འདབ་འདོར་བའི་ཞག་གྲངས་མི་
ཚང་བས་གཏོགས་དགོས་པར་བཤད། ཡང་འཆི་ཞག་ཚེ་ལྷག་ལ་གཏོགས་མི་གཏོགས་དཔྱད་
ན༑ འཆི་ཞག་འདི་ལ་ཚེ་ལྷག་འདི་ཙམ་ཡོད་ཅེས་པའི་ཚིག་ལ་བསམ་ན་མི་གཏོགས་པ་འདྲ་
ཞིག་སྣང་ཡང༌། འདབ་མ་དང་པོ་ནས་བཞི་པའི་བར་དུ་འཆི་ཞག་རྣམས་ཚེ་ལྷག་ལ་གཏོགས་
པར་མ་བྱས་ན་གྲངས་མི་འགྲིག་ལ། འདབ་མ་ལྔ་པ་མན་ཆད་ལ་མུ་གསུམ་སྟེ། འདབ་མ་ལྔ་
དྲུག་བདུན་བརྒྱད་རྣམས་ཀྱི་རང་རང་གི་འཆི་ཞག་ཚེ་ལྷག་ལ་མི་གཏོགས་པར་མ་བརྩིས་ན་ཚེ་
122

དུས་འཁོར་ནང་ལེ་འགྲེལ།
ལྷག་གྲངས་མི་འགྲིག་གོ། །འདབ་མ་དགུ་པ་ལ་འཆི་ཞག་བཅུ་པོ་རིལ་པོ་ཚེ་ལྷག་གི་གྲངས་ལ་
གཏོགས་པར་བྱས་ན་བཅུ་དྲུག་ལས་ཐལ་ཏེ་ཉེར་གཅིག་ཏུ་འགྱུར་བས་བཅུ་པོའི་ཕྱེད་གཏོགས་
པར་བྱས་ཏེ་བཅུ་དྲུག་བརྩི་དགོས་ལ། བཅུ་པའི་འཆི་ཞག་ལྔ་རིལ་པོ་མ་གཏོགས་ན་འཆི་ཞག་
བཅུ་གཅིག་གསུངས་པ་མི་ཚང་བས་གཏོགས་དགོས་སོ། །བཅུ་གཅིག་པ་དང་བཅུ་གཉིས་པ་
ལ་རིམ་བཞིན་ཚེ་ལྷག་ཞག་གསུམ་དང་གཅིག་ཏུ་གསུངས་པ་དེ་ལ་རང་རང་གི་འཆི་ཞག་
གསུམ་དང་གཉིས་བཤད་པ་དེ་དག་མི་གཏོགས་ཏེ། གཏོགས་ན་རིམ་བཞིན་ཚེ་ལྷག་ཞག་དྲུག་
དང་གསུམ་དུ་འགྱུར་བའོ། །དེས་ན་རང་རང་གི་ཚེ་ལྷག་རིལ་པོ་གཏོགས་པ་དང་མི་གཏོགས་
པ་དང་ཕྱེད་གཏོགས་ཕྱེད་མི་གཏོགས་པ་གསུམ་དུ་འགྱུར་རོ་ཞེས་གསུངས། དགུ་པའི་ཚེ་ལྷག་
བཅུ་དྲུག་ཕྱེད་པ་དཔྱད་བྱར་སྣང་ངོ༌། །དེ་སོགས་ཞིབ་ཏུ་བརྩིས་ན་རྣམ་དབྱེ་དུ་མ་ཞིག་སྣང་
ཡང་མ་སྤྲོས་སོ། །འདིར་ཉི་མའི་འཆི་ལྟས་ཀྱི་དུས་ཀྱི་འཁོར་ལོ་བཀོད་ཚུལ་ནི། སྔར་ཟླ་བའི་
འཆི་ལྟས་ཀྱི་འཁོར་ལོ་བཞིན་དུ་འཁོར་ལོ་རྩིབས་དྲུག་པ་ཕྱི་ནང་རིམ་པ་གཉིས་བཀོད་པ་ལ།
འདབ་མ་དང་པོ་ནས་བརྩམ་སྟེ་བཅུ་གཉིས་པའི་བར་དུ་ནང་དུ་འཆི་ལྟས་ཀྱི་ཉིན་ཞག་གི་
གྲངས་དང༌། དེའི་ཐད་ཀྱི་ཕྱི་རིམ་ལ་ཚེ་ཡི་ལྷག་མ་འཚོ་ཡུན་གྱི་ཉིན་ཞག་འགོད་པར་བྱ་ཞིང་
དབུ་མའི་ཞག་གཅིག་དབུས་སུ་བྲིའོ། །ཡང་དེ་འདྲ་བའི་འཁོར་ལོ་གཉིས་པ་ལ། ནང་དུ་ཉིན་
ཞག་འདོར་ཁ་བཀོད་ཅིང་། ཕྱི་མ་ལ་སྔ་མའི་འདབ་མ་རྣམས་རིམ་པས་སྟོང་པ་འགོད་པར་བྱ་
སྟེ༑ འཁོར་ལོ་དེ་ལྟ་བུ་ནི་བལྟས་པ་ཙམ་གྱིས་འཚོ་ཡུན་དང་འདབ་མ་འདོར་ཚུལ་བདེ་བླག་ཏུ་
ཤེས་པར་བྱ་བའི་ཆེད་དུའོ། །དེ་ཡང་གཡས་པའི་རྩ་མཉམ་པའི་དུས་སྦྱོར་ལ་སྐྱེས་པ་རྣམས་ལ་
ཉི་མའི་འཆི་ལྟས་འབྱུང་ཞིང༌། མི་མཉམ་པའི་དུས་སྦྱོར་གཡོན་པ་ལ་སྐྱེས་པ་རྣམས་ལ་ཟླ་བའི་
འཆི་ལྟས་འབྱུང་བ་ཡིན་ནོ། །སྐབས་འདིར་འགྲེལ་ཆེན་ལས་གསུངས་པའི་དགོངས་དོན་
དཔྱད་པར་བྱ་བ་འདི་ཡོད་དེ། སྐྱེ་བའི་གནས་ཀྱི་དུས་སྦྱོར་གང་ཡིན་ངོས་བཟུང་བའི་སྐབས་སུ་
123

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འགྲེལ་ཆེན་ལས་གསུངས་པ། སྐྱེ་བའི་གནས་དེ་ནས་བདུན་པའི་གནས་ནི་རྫོགས་པའོ། །
མངལ་ནས་སྐྱེས་པ་རྣམས་ཀྱི་མངལ་བཟུང་བའི་ཟླ་པ་ནི་ཆུ་སྲིན་ནོ། །དེ་ནས་བདུན་པ་ནི་སྲོག་
སྐྱེ་བའི་ཟླ་བ་སྟེ་ཀརྐ་ཊའོ། །ཟླ་བའི་རྩ་འཕེལ་བ་ཡོངས་སུ་བཏང་བའི་ཕྱིས་བཅུ་གཉིས་པའི་
མཐར་སླར་ཡང་ཆུ་སྲིན་དུ་འགྱུར་ཏེ་མངལ་བཟུང་བའི་ཟླ་བ་བཅུ་གསུམ་པའོ། །དེ་ཕྱིར་ཀརྐ་
ཊ་ནི་སྲོག་གི་སྐྱེ་བའི་གནས་ཏེ་ཉི་མ་ཁོ་ནའི་མ་ཡིན་ནོ།།དེ་ནས་འཆར་ཏེ་སྐྱེ་བ་དེ་ནས་ཆུ་སྲིན་
འཆར་བ་སྟེ། ཁྱིམ་བདུན་པ་འཆར་བ་ན་ཉི་མ་ནུབ་པ་ཞེས་བྱ་བ་རྫོགས་པའི་དུས་སོ་ཞེས་
སོགས་གསུངས་པ་དང༌། ཡང་འདིར་ལུས་ཀྱི་ལྟེ་བའི་པདྨ་ལ་རྩ་བཅུ་གཉིས་ཀྱི་བདག་ཉིད་
ཅན་གྱི་ཁྱིམ་གྱི་འཁོར་ལོའོ། །དེ་ལ་སྐྱེ་བའི་གནས་ནི་ཁྱིམ་དང་པོའི་རྩ་སྟེ། མངལ་ནས་སྐྱེས་
པའི་བྱིས་པའི་དུས་སྦྱོར་གང་ཡིན་པ་དེ་ཉིད་གླང་ལ་སོགས་པ་མཉམ་པའི་རྩའི་རང་བཞིན་
ཅན་ནོ་ཞེས་གསུངས་པ། འདིའི་དོན་ཇི་ལྟར་ཡིན་འཆད་པ་ལ། མངལ་ནས་སྐྱེས་པའི་བྱིས་
པའི་དུས་སྦྱོར་གང་ཡིན་པ་ཞེས་པ་སྔ་འགྲེལ་ཕལ་མོ་ཆེས་བྱིས་པ་བཙས་དུས་ཀྱི་ཕྱི་རོལ་གྱི་
དུས་སྦྱོར་བཅུ་གཉིས་པོའི་ཁྱིམ་གང་ཤར་བ་དེ་ལ་ངོས་འཛིན་དགོས་ཏེ། བྱིས་པ་བཙའ་དུས་
ཀྱི་མ་དང་བྱིས་པའི་ནང་གི་རྩ་འདབ་ལ་རླུང་རྒྱུ་བའི་དུས་སྦྱོར་ཤེས་པའི་སྐར་རྩིས་པ་སུ་ཡང་
མེད་ལ། མི་མཉམ་པའི་ཁྱིམ་ལ་སྐྱེས་པ་རྣམས་ལ་ཟླ་བའི་འཆི་ལྟས་དང༌། མཉམ་ཁྱིམ་ལ་
སྐྱེས་པ་རྣམས་ལ་ཉི་མའི་འཆི་ལྟས་འབྱུང་བར་གསུངས་པ་ནི་བཙས་པའི་དུས་ཀྱི་ཁྱིམ་གང་
ཡིན་པའི་དབང་གིས་ཡིན་ནོ་ཞེས་བཤད། ཡང་ལུང་གོང་མའི་དགོངས་དོན་འཆད་པའི་ཕྱོགས་
རྣམས་ལ་དཔྱད་པ་ན་མངལ་བཟུང་བ་ཆུ་སྲིན་གྱི་ཟླ་བ་དང་སྲོག་སྐྱེ་བ་བདུན་པ་ཀརྐ་ཊར་
གསུངས་པ་འདི། མངལ་ནས་སྐྱེ་བ་ཡིན་ནོ་ཅོག་ཆུ་སྲིན་གྱི་ཟླ་བ་ལ་མངལ་འཛིན་པ་ཡིན་
དགོས་པའི་ཁྱབ་པ་མེད་པ་ནི་མངོན་སུམ་གྱིས་ཤེས་ཏེ། ཟླ་བ་བཅུ་གཉིས་པོ་གང་ལའང་
མངལ་འཛིན་ཅིང་གང་ལའང་སྐྱེ་བར་མངོན་སུམ་གྱིས་གྲུབ་པའི་ཕྱིར་རོ། །འོན་ཏེ་མངལ་ན་
124

དུས་འཁོར་ནང་ལེ་འགྲེལ།
གནས་པ་རང་ཉིད་ཀྱི་ནང་གི་དུས་སྦྱོར་ཆུ་སྲིན་གྱི་ཁྱིམ་ལ་མངལ་དུ་ཆགས་པ་ཞེས་བྱར་མི་རུང་
སྟེ༑ མངལ་ཆགས་པའི་སྐབས་སུ་རྩ་འདབ་མ་ཆགས་ལ། དེར་དུས་སྦྱོར་གྱི་རླུང་རྒྱུ་བ་མེད་
པའི་ཕྱིར་རོ། །གལ་ཏེ་མ་ཡི་ནང་གི་དུས་སྦྱོར་ཆུ་སྲིན་གྱི་འཕོ་བ་ལ་བབ་ཚེ་མངལ་ཆགས་པར་
འདོད་ན། དེ་ནས་བགྲང་བའི་ཁྱིམ་བཅུ་གསུམ་པ་ལ་ཕྱིར་བཙའ་བར་དངོས་སུ་གསུངས་པས།
མའི་ཆུ་སྲིན་དུས་སྦྱོར་ནས་སླར་ཡང་ཆུ་སྲིན་གྱི་དུས་སྦྱོར་འཆར་ཚེ་བྱིས་པ་བཙའ་ན་མངལ་
བཟུང་ནས་ཞག་གཅིག་སོང་བའི་མཚམས་སུ་བཙའ་དགོས་པས་མི་འཐད་དོ། །ཡང་གལ་ཏེ་
འདི་ནི་མངལ་བཟུང་བའི་ཟླ་བ་དེ་ལ་ཆུ་སྲིན་ཁྱིམ་ཟླར་བཏགས་པ་སྟེ། རྒྱུད་འདིར་མ་རིག་པ་
དང་ཆུ་སྲིན་གྱི་ཟླ་བ་སྦྱར་བས་མངལ་བཟུང་བ་དེ་མ་རིག་པ་དང་མཚུངས་པའི་ཕྱིར་དེ་ལྟར་
བཏགས་ཤིང༌། ཕྱི་རོལ་དུ་ཉི་རྐང་ཆུ་སྲིན་གྱི་ཁྱིམ་དུ་ཞུགས་ནས་ཉི་རྐང་འཕེལ་བའི་མགོ་རྩོམ་
པ་དང་འདྲ་བས་དེ་ལྟར་བཏགས་པ་ཡིན་ནོ་སྙམ་ན། དེ་ལྟར་བཏགས་རུང་དུ་ཆུག་ཀྱང་
བཏགས་པའི་དགོས་པ་མེད་དེ། དེ་ནས་བགྲང་པའི་བདུན་ཕ་ཀརྐ་ཊར་སྲོག་སྐྱེ་བའི་དོན་དུ་
ཡིན་ན་ནི་མངལ་སྐྱེས་ཐམས་ཅད་སྲོག་ཀརྐ་ཊ་ལ་སྐྱེ་བས་ཁྱབ་ན་མངལ་བཟུང་བའི་ཟླ་བའང་
ཆུ་སྲིན་ཡིན་པས་ཁྱབ་བས་བཏགས་པར་མི་འགྱུར་ལ་སྔར་བརྗོད་པའི་སྐྱོན་དུ་འགྱུར་རོ།
མངལ་བཟུང་ནས་སྲོག་སྐྱེ་བའི་ཟླ་བ་ཀརྐ་ཊ་ཡིན་པ་ཡོད་པ་ཙམ་དུ་བཤད་ན། ཆུ་སྲིན་ལ་
མངལ་བཟུང་བ་ཡང་ཡོད་མོད་འདི་ནི་ཕྱོགས་གཅིག་ཙམ་ཞིག་ཡིན་གྱི་སྤྱིར་བསྟན་པར་མི་
རིགས་ལ། འདི་དག་མཚོན་བྱེད་ཙམ་དུ་གསུངས་པ་ཡིན་ན་ཡང་དགོས་པ་མེད་དེ། ཁྱིམ་ཟླ་
བཅུ་གཉིས་གང་ལའང་མངལ་ཆགས་པ་ཡོད་པ་སུས་ཀྱང་ཤེས་པས། དེའི་ཆེད་དུ་ཆུ་སྲིན་དང་
ཀརྐ་ཊ་འབའ་ཤིག་སྟོན་མི་དགོས་སོ། །འདིས་མཚོན་ནས་གཞན་བཅུ་གཉིས་ལའང་དེ་ལྟར་
ཤེས་པར་བྱ་བ་ཡིན་ན་ནི་འདི་དཔེར་བྱས་ནས་གཞན་ཀྱང་དེ་ལྟར་སྟོན་དགོས་ན་དེ་ལྟར་མ་
གསུངས་པའི་ཕྱིར་རོ། །ཡང་ཀརྐ་ཊ་ལ་སྲོག་སྐེ་བ་ནི་ཕྱི་རོལ་གྱི་ཁྱིམ་ཀརྐ་ཊའི་ཟླ་བ་ལ་ཡིན་
125

༼༢༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྱི་མངལ་གནས་ལ་མིན་ཏེ་མངལ་དུ་གནས་པའི་བར་དུ་རླུང་འབྱུང་འཇུག་མི་བྱེད་པའི་ཕྱིར་
ཟེར་ཀྱང༌། མངལ་གནས་ལ་དབུགས་འབྱུང་འཇུག་མི་བྱེད་ཀྱང་ལྟེ་བའི་རྩ་ལ་འཕོ་བ་ཡོད་
པས་ན་ཁྱབ་པ་དེ་མ་ངེས་ལ། གཞན་ཡང་ཉི་མའི་འཆི་ལྟས་ཀྱི་རླུང་དང་པོ་གང་ནས་འབབ་
པའི་ལྟེ་བའི་རྩ་འདབ་དེ་ཀརྐ་ཊའི་ཁྱིམ་ཡིན་པར་འདོད་པ་ལ། མཁས་པ་ཁ་ཅིག་གིས་དེ་མ་
ཡིན་ཏེ། འགྲེལ་ཆེན་ལས། དེ་ལ་སྐྱེ་བའི་གནས་ནི་ཁྱིམ་དང་པོའི་རྩ་སྟེ་ཞེས་སོགས། མཉམ་
པའི་རྩ་གཡས་ཀྱི་རྩ་དྲུག་གི་ཁྱིམ་དང་པོའི་རྩ་དེ་ཉི་མའི་འཆི་ལྟས་ཀྱི་རླུང་དང་པོར་སྐྱེ་བའི་
གནས་ཡིན་པར་དངོས་སུ་གསུངས་པ་དང་འགལ་བའི་ཕྱིར་ཏེ། གཡས་ཀྱི་ཁྱིམ་དང་པོའི་རྩ་ནི་
ཆུ་སྲིན་གྱི་ཁྱིམ་གྱི་རྩ་ཡིན་ལ། ཀརྐ་ཊའི་རྩ་ནི་གཡས་ཀྱི་ཁྱིམ་བཞི་པ་ཡིན་ནོ། །དེ་བཞིན་ཟླ་
བའི་འཆི་ལྟས་ཀྱི་རླུང་ཐོག་མར་རྒྱུ་བའི་རྩ་ཡང་གཡོན་གྱི་དུས་སྦྱོར་གྱི་རྩ་དྲུག་གི་ནང་ནས་རྩ་
འདབ་དང་པོ་ལ་རྒྱུ་བར་འགྲེལ་པར་གསུངས་པ་དེ་དང་འདི་རིགས་མཚུངས་སོ་ཞེས་སོགས་
གསུངས་སོ། །འདི་ལ་ཅུང་ཞིག་དཔྱད་པར་བྱས་ན། འགྲེལ་པར་མངལ་ནས་སྐྱེས་པའི་བྱིས་
པའི་དུས་སྦྱོར་གང་ཡིན་པ་ཞེས་གསུངས་པའི་དོན། བྱིས་པ་དང་པོ་བཙའ་དུས་ཀྱི་ཕྱི་རོལ་གྱི་
དུས་སྦྱོར་གང་ཡིན་པ་དེའི་དབང་གིས་མཉམ་པ་ལས་སྐྱེས་པ་རྣམས་ལ་ཉི་མའི་འཆི་ལྟས་དང༌།
མི་མཉམ་པའི་ཁྱིམ་ལ་སྐྱེས་པ་རྣམས་ལ་ཟླ་བའི་འཆི་ལྟས་འབྱུང་བར་བཤད་པ་དེ་དག་གི་
ལུགས་ལ། བྱིས་པ་བཙའ་དུས་ཀྱི་ཕྱི་རོལ་གྱི་དུས་སྦྱོར་བཅུ་གཉིས་པོ་གང་ལའང་བཙའ་བར་
སྲིད་པས་དེའི་དབང་དུ་བྱས་ན་ཐོག་མར་ཀརྐ་ཊ་ལ་འཆི་ལྟས་ཀྱི་རླུང་རྒྱུ་བ་དང་ཆུ་སྲིན་སོགས་
གཡས་གཡོན་གྱི་དང་པོ་ཁོ་ནར་འཆི་ལྟས་ཀྱི་རླུང་རྒྱུ་བའི་ངེས་པ་བྱར་མེད་པར་འགྱུར་བ་དང༌།
ཆུ་སྲིན་དང་ཀརྐ་ཊས་མཚོན་ནས་བསྟན་པ་ཡིན་ན་ཁྱིམ་གཞན་ཀུན་ལའང་དེ་འདྲ་ཡོད་དགོས་
པས་ཁྱིམ་ཉི་ཙེ་བ་འབའ་ཞིག་སྲོག་སྐེ་པའི་ཁྱིམ་དང་པོར་མི་འགྱུར་རོ། །དེས་ན་སྐྱེ་བའི་གནས་
ནི༑ ཁྱིམ་དང་པོའི་རྩ་ཞེས་དང༌། སྐྱེ་བའི་གནས་དེ་ནས་བདུན་པ་ཞེས་སོགས་གསུངས་པའི་
126

དུས་འཁོར་ནང་ལེ་འགྲེལ།
དང་པོའི་སྒྲ་འདི་ཀརྐ་ཊ་སྲོག་སྐྱེ་བའི་གནས་སུ་བྱས་པ་དེ་དང༌། བཙས་པའི་དུས་ཀྱི་ཕྱིའི་དུས་
སྦྱོར་གང་ཡིན་པ་དེ་དང༌། དེ་དུས་ཀྱི་བྱིས་པའི་ནང་གི་དུས་སྦྱོར་གྱི་རྩ་འདབ་གང་ལ་རླུང་རྒྱུ་བ་
དེ་དང༌། གཡོན་དང་གཡས་ཀྱི་རྩ་འདབ་དང་པོ་སོགས་གང་ལའང་འཇུག་མི་རུང་བ་མེད་པས།
འདིར་ཁྱིམ་དང་པོ་ཞེས་པ་གང་ཡིན་དཔྱད་པའི་སྐབས་སུ་དང་པོའི་འདོད་ཚུལ་མི་མཐུན་པ་
འདི་དཔྱད་བྱ་ཡིན་གྱི་འཆི་ལྟས་ཀྱི་རླུང་ཁྱིམ་གྱི་རྩ་འདབ་གང་ལ་དང་པོར་འཇུག་པ་ངོས་ཟིན་
ན༑ དེ་ནས་བརྩམ་སྟེ་འདབ་མ་རིམ་པས་འདོར་བ་དང་བདུན་པ་སོགས་ངོས་ཅིས་མི་ཟིན།
དེས་ན་སྐྱེ་བའི་ཁྱིམ་དང་པོ་ཞེས་པ་ཀརྐ་ཊ་དང་སྦྱར་བ་འདི་ལ། གང་ཟག་འགའ་ལ་དེ་འདྲ་
འོང་བར་སྟོན་པ་ཙམ་མ་ཡིན་ཏེ། དོན་ཁྱད་པར་ཅན་ཞིག་ཡོད་པ་འདྲ་ལ། གོང་གི་ཚིགས་
བཅད་སོ་བརྒྱད་པར། དུས་སྦྱོར་ཀརྐ་ཊ་ནས་མི་ཡི་དབང་ཞེས་དང༌། དེའི་ཐད་ཀྱི་འགྲེལ་ཕར་
ཕྱི་རོལ་དུ་ཉི་མའི་སྐྱེ་བའི་ཁྱིམ་ནི་ཀརྐ་ཊའོ། །དེ་བཞིན་དུ་སྐྱེས་པ་ཐམས་ཅད་དུས་སྦྱོར་གང་དུ་
སྐྱེས་པར་གྱུར་པའི་ཁྱིམ་དེ་ནི་ཀརྐ་ཊའི་མིང་ཅན་དུ་རིག་པར་བྱ་སྟེ། སྲོག་སྐྱེ་བའི་གནས་སུ་
འགྱུར་རོ་ཞེས་པའི་རིགས་པས་སོ་ཞེས་དང༌། སྐབས་འདིར་སྐྱེ་བའི་གནས་དེ་ནས་སོགས་
གོང་དུ་བསྟན་པ་ལྟར་གསུངས་པ་འདི་གཉིས་དོན་འདྲ་སྟེ། དེའི་ཕྱིར་ཀརྐ་ཊ་ནི་སྲོག་སྐྱེ་བའི་
གནས་ཏེ་ཉི་མ་ཁོ་ནས་མ་ཡིན་ནོ་ཞེས་གསུངས་པ་དང༌། གོང་དུ་མངལ་ནས་སྐྱེས་པ་ཐམས་
ཅད་དུས་སྦྱོར་གང་དུ་སྐྱེས་པའི་ཁྱིམ་དེ་ཀརྐ་ཊའི་མིང་ཅན་དུ་རིག་པར་བྱ་གསུངས་པ་འདི་ཇི་
ལྟར་ཡིན་པའི་དོན་སྐབས་འདིའི་དཔྱད་བྱ་གཙོ་བོར་སྣང་ངོ༌། །དེ་ལ་མངལ་དུ་རླུང་བཅུའི་རྟེན་
རྩ་རྣམས་ཆགས་པ་ཅི་རིགས་རྫོགས་པའི་རྗེས་སུ་ཟླ་བ་བདུན་པ་ལ་སྲོག་གི་འཕོ་བ་ཐོག་མར་
སྐྱེ་བ་དེ་ཀརྐ་ཊའི་ཁྱིམ་ཟླ་ཡིན་པར་དོན་གྱིས་ཐོབ་པའི་དབང་དུ་བྱས་ན། དེ་ནས་ཡར་བགྲང་
བའི་བདུན་པ་དེ་ཆུ་སྲིན་གྱི་ཁྱིམ་ཟླ་ཡིན་པར་དོན་གྱིས་ཐོབ་པས་དེ་ལ་མངལ་དུ་ཞུགས་པར་
འགྱུར་ཏེ། ཕྱི་རོལ་གྱི་ཆུ་སྲིན་ཟླ་བ་འཆར་བ་དང༌། ནང་དུ་མངལ་གནས་ཀྱི་རྩ་ཡི་དུས་སྦྱོར་ལ་
127

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཆུ་སྲིན་འཕོ་བ་ཡིན་དགོས་པ་གང་ཡང་མ་ཡིན་ཏེ། མངལ་ཆགས་པ་ཆུ་སྲིན་དང་སྲོག་སྐྱེ་བ་
ཀརྐཊ་ཡི་ཁྱིམ་ལ་བརྩི་བ་རྟེན་ཅིང་འབྲེལ་བའི་ཆོས་ཉིད་ཀྱིས་ཐོབ་པ་སྟེ། དཔེར་ན་ཚེས་ལ་
འཆར་བའི་མ་རིག་པ་ལ་སོགས་པ་བཞིན་ནོ། །ཀརྐ་ཊའི་ཁྱིམ་དུ་ཀརྐ་ཊའི་རྩ་འདབ་ལ་སྲོག་
སྐྱེས་ནས་དབུགས་འབྱུང་འཇུག་རགས་པ་མེད་ཀྱང་རྩ་གནས་སུ་འཕོ་བ་ཕྲ་མོ་རིམ་པར་
འཁོར་བ་ལས་ཕྱི་རོལ་དུ་བཙས་པའི་ཚེ་ནང་གི་རྩ་འདབ་ཀྱི་འཕོ་བ་གང་ལ་བབ་པ་དེ་ནས་
ཐོག་མར་སྲོག་རྒྱུ་བའི་མགོ་བརྩམ་ནས་དབུགས་ཀྱི་འཁོར་ལོ་རིམ་པར་མ་ཤིའི་བར་དུ་འདབ་
མ་རྣམས་ལ་འཕོ་བ་ལས། གང་ཞིག་རླུང་ཁམས་མི་མཉམ་པར་གྱུར་པའི་འཆི་ལྟས་ཀྱི་རླུང་རྒྱུ་
བ་ནི། འཆི་ལྟས་ཀྱི་རླུང་དེ་ནི་དང་པོར་བཙས་པའི་དུས་ཀྱི་འདབ་མ་གང་ལ་སྲོག་རྒྱུ་བ་དེ་ནས་
མགོ་བརྩམ་སྟེ་འབྱུང་བས། གཡོན་ཁྱིམ་དྲུག་པོའི་ནང་ཚན་ཡིན་ན་ཟླ་བའི་འཆི་ལྟས་དང༌།
གཡས་ཀྱི་དྲུག་གི་བྱེ་བྲག་ཡིན་ན་ཉི་མའི་འཆི་ལྟས་སུ་འགྱུར་ཏེ། གང་དུ་དང་པོར་བཙས་ནས་
སྲོག་འབབ་པའམ་སྐྱེ་བ་དེ་ནི་འདབ་མ་དང་པོར་བརྩི་བར་བྱ་ཞིང༌། དེ་ནས་རིམ་པས་འདབ་
མ་རྣམས་འདོར་བས་བདུན་པ་ལ་རྫོགས་པའམ་ནུབ་པའི་ཁྱིམ་ཞེས་བྱའོ། །དེས་ན་འདབ་མ་
བགྲང་བའི་ཐོག་མ་ནི་ནང་གི་རྩ་འདབ་བཅུ་གཉིས་པོ་གང་རུང་ཞིག་ནས་རྩོམ་པ་པ་ཡིན་ལ།
གང་དུ་བརྩམ་པ་དེ་ནས་གཡོན་དང་གཡས་ཀྱི་ཁྱིམ་དྲུག་པོ་ལ་ལུགས་འབྱུང་དུ་ཕན་ཚུན་སྤེལ་
མར་འཕོ་རེས་བྱེད་པས། མཐར་འདབ་མ་བཅུ་གཉིས་པ་འདོར་བ་ནི་འཆི་ལྟས་ཀྱི་རླུང་གཡོན་
དུ་ཞུགས་པ་ཡིན་ན་གཡས་སུ་དང༌། གཡས་སུ་ཞུགས་པ་ཡིན་ན་གཡོན་དུ་འོང་བས་བཅུ་
གཉིས་པ་འདོར་ནས་དབུ་མར་ཞག་གཅིག་བརྒྱུས་ཏེ་འཆི་བ་ཡིན་ནོ། །དེ་ལྟར་ཡང་འགྲེལ་
པར་དེ་ལ་སྐྱེ་བའི་གནས་ནི་ཁྱིམ་དང་པོའི་རྩ་སྟེ། མངལ་ནས་སྐྱེས་པའི་བྱིས་པའི་དུས་སྦྱོར་
གང་ཡིན་པ་དེ་ཉིད་ཅེས་གསལ་བར་གསུངས་ཏེ། སྐྱེ་བའི་གནས་ཁྱིམ་དང་པོའི་རྩ་མངལ་ནས་
སྐྱེས་པའི་བྱིས་པའི་དུས་སྦྱོར་ལ་ངོས་འཛིན་མཛད་པ་འདིས་ཤེས་སོ། །ནང་དུ་རྩ་འདབ་གང་
128

དུས་འཁོར་ནང་ལེ་འགྲེལ།
ལ་འཆི་ལྟས་ཞུགས་པ་དང་རྩ་འདབ་གང་འདོར་བ་ནི་རྣལ་འབྱོར་ཅན་མ་གཏོགས་སྐར་རྩིས་
པ་སོགས་ཀྱི་ཡུལ་མ་ཡིན་ཀྱང༌། འཆི་ལྟས་ཀྱི་རླུང་རྒྱུ་བའི་ཞག་ལས་ནང་དུ་རྩ་ཡི་འདབ་མ་དུ་
ཙམ་དོར་བ་རྗེས་སུ་དཔགས་ནུས་ཏེ་ལུང་ལ་བརྟེན་པའི་དཔྱད་པས་སོ། །དེ་ལྟར་བཤད་ན་
འགྲེལ་པ་དང་མི་འགྲིགས་པ་མེད་ལ་རིགས་པས་ཀྱང་གནོད་པ་ཡང་དག་བསྟན་དུ་མེད་པ་
འདྲ་སྙམ་མོ། །དེ་ལྟར་དུས་མ་ཡིན་པར་འཆི་བའི་མཚན་ཉིད་ཅན་གྱི་རླུང་རྒྱུ་ཚུལ་བསྟན་ནས།
ད་ནི་དུས་སུ་འཆི་བའི་མཚན་ཉིད་བསྟན་པ་ལ། འགྲེལ་ཆེན་ལས། ཐོག་མར་མུ་སྟེགས་པ
རྣམས་ཀྱི་ལུགས་དགག་པ་གསུངས་པ། མུ་སྟེགས་རྣམས་ཀྱིས་རྩ་གཡས་པ་ལ་ཆུ་ཚོད་ལྔ་རྒྱུ་
བས་ཚེ་ལོ་བརྒྱའོ། །དྲུག་རྒྱུས་པས་དགུ་བཅུ། བདུན་གྱིས་བརྒྱད་ཅུ། བརྒྱད་ཀྱིས་ལྔ་བཅུ།
དགུས་སུམ་ཅུ། བཅུས་ཉེར་དྲུག །བཅོ་ལྔས་ལོ་བཅུ་བཞི། ཆུ་ཚོད་སུམ་ཅུས་ལོ་བཅུ་གཉིས།
ཉིན་ཞག་གཅིག་ཏུ་རྒྱུ་ན་ལོ་བཅུ། ཞག་གཉིས་ཀྱིས་ལོ་བརྒྱད། གསུམ་གྱིས་ལོ་དྲུག །བཞིས་
ལྔ༑ ལྔ་ལ་རྒྱུ་བས་ལོ་གསུམ་མོ་ཞེས་བརྗོད་པ་དེ་དག་ཐམས་ཅད་མཁྱེན་པ་སངས་རྒྱས་ཀྱིས་
གསུངས་པའི་ཚུལ་འདིའི་གཞུང་གི་རིགས་པས་དཔྱད་ན་དེ་ལྟར་འཐད་པ་མ་ཡིན་ཏེ། འཆི་
ལྟས་མེད་པའི་མི་རྣམས་ལའང་རང་བཞིན་དུ་གཡས་གཡོན་དུ་དབྱུག་གུ་ལྔར་འབབ་ཅིང༌།
སྐྱེས་བུ་ཚེ་ལོ་བརྒྱ་པ་ལ་འཆི་ལྟས་ཀྱི་དབུགས་སོགས་འཕེལ་བ་འོག་ནས་འཆད་འགྱུར་ལྟར་
ཡིན་ཅིང༌། ཉི་ཟླ་གཉིས་ཀའི་འཆི་ལྟས་ཡོད་པ་ལ་ཉི་མའི་འཆི་ལྟས་འབའ་ཞིག་ལས་མེད་པ་
མི་འཐད་པ་དང༌། བྱིས་པ་སྐྱེས་ནས་ཞག་གཅིག་དང༌། ལོ་གསུམ་ལ་སོགས་པར་དུས་མིན་
འཆི་བ་རྣམས་ལ་རྩ་ཡི་འདབ་མ་འདོར་ཚུལ་སྔར་བཤད་པ་ལྟ་བུའི་རྣམ་དབྱེ་མི་ཤེས་པར་
གཡས་རྒྱུ་འབའ་ཞིག་གི་ཆུ་ཚོད་ལྔ་ཡི་སྟེང་ནས་ཆུ་ཚོད་དྲུག་ལ་སོགས་པ་འཕེལ་བས་དུས་
མིན་འཆི་བ་རྟོགས་མི་ནུས་པའི་ཚུལ་འགྲེལ་བར་གསུངས་ཤིང༌། སྐབས་འདིའི་མུ་སྟེགས་པའི་
ལུགས་བརྗོད་པ་དེར་བཅོམ་ལྡན་འདས་ཀྱིས་གསུངས་སོ་ཞེས་དང་ཐམས་ཅད་མཁྱེན་པས་
129

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསུངས་སོ་ཞེས་པ་ཕལ་ཆེར་ཕྱི་རོལ་བ་དག་གི་སྟོན་པ་དབང་ཕྱུག་ལྟ་བུ་ལ་གོ་བར་བྱའི་
སངས་རྒྱས་མ་ཡིན་པ་ཤེས་པར་བྱའོ། །འདིར་ནི་རྒྱས་པར་མང་དོགས་ནས་མ་བྲིས་ཏེ་གོ་སླ་
ཞིང་སྔ་འགྲེལ་རྣམས་སུ་ཤེས་པར་བྱའོ། །དེ་ནས་དུས་སུ་འཆི་བ་ཚེ་ཡི་མཐར་ཐུག་པ་ལོ་
བརྒྱར་སོན་ནས་འཆི་བ་རྣམས་ལ་འཆི་ལྟས་ཀྱི་རླུང་འབྱུང་ཚུལ་གསུངས་པ། འདིར་སྐྱེས་པ་
དང་བུད་མེད་ཐམས་ཅད་ལ་ལོ་སོ་གཉིས་དང་ཟླ་བ་གསུམ་ཞག་བཅོ་ལྔ་ལ་སྙིང་སྟོབས་དང་
རྡུལ་དང་མུན་པའི་དབྱེ་བས་སྲོག་རབ་ཏུ་འབབ་སྟེ་གསུམ་ཀ་བསྡོམས་པས་ལོ་དགུ་བཅུ་རྩ་
དྲུག་དང་ཟླ་བ་བཅུ་ཞག་བཅོ་ལྔར་གཡས་དང་གཡོན་གྱི་དཀྱིལ་འཁོར་ལྔ་འབབ་བོ། །དེ་ནས་
ལོ་གསུམ་དང་ཕྱོགས་གསུམ་གྱི་བར་ནི་དབུ་མའི་དུས་ཏེ་འཆི་ཞག་རྒྱུ་བས་སོ། །དེ་ཡང་གཡོན་
པའི་རྩ་སྙིང་སྟོབས་དང༌། གཡས་རྩ་རྡུལ། དབུ་མ་མུན་པའི་རང་བཞིན་གསུམ་ལས་འཆི་ལྟས་
ཀྱི་རླུང་ནི་མུན་པའི་རྩ་ལ་རྒྱུ་བའི་གྲངས་སྲོག་དང་ཐུར་སེལ་གྱིས་བཟུང་ནས་རིམ་པ་ལྟར་
གཡས་དང་གཡོན་གྱི་རྩ་ལ་ཞག་གི་འཆི་ལྟས་སུ་འགྱུར་རོ། །དེ་ཡང་དབུ་མའི་དུས་ཀྱི་ལོ་ཞེས་
པ་ལོ་གསུམ་དང་ཕྱོགས་གསུམ་པོ་ཡ༷་བར་དུ་ངེས་པ༷ར་ལོ་གསུམ་དང་ཕྱོགས་གསུམ་པོའི་ཉིན་
ཞག་སྟོང་དང་བརྒྱ་ཉེར་ལྔ་བགྲོད་པའི་དབང་གིས་གཡོན་དང་གཡས་སུ་འཆི་ལྟས་ཀྱི་རླུང་
འཕོ་ཞིང་རྒྱུ་བར་བྱེད༵་པ༵་སྟེ། ཇི་ལྟར་ན། ཟླ་བ་ཞེས་པ་གཡོན་དྭང་ཉི་མའི་ལམ་གཡས་པ་
དག་ལྭ། མི་མཉམ་པ་ལུག་སོགས་དང༌། མཉམ་པ༵ འི་ཁྱིམ་གླང་སོགས་ལ་སྐྱེས་པ་དག་ལ་
རིམ་བཞིན་གཡོན་པ་དང་གཡས་པའི་རྩ་ལ་འཆི་ལྟས་ཀྱི་ཉིན་ཞག་རེ་རེ་འཕེལ་བས་རིམ་
པས་སོ་ཞེས་པ་མི་མཉམ་པའི་དུས་སྦྱོར་ལུག་སོགས་ལ་སྐྱེས་པ་རྣམས་ལ། ཐོག་མར་གཡོན་
དུ་འཆི་ལྟས་ཀྱི་ཞག་རེ་རེ་འབྱུང་བ་ནས་མགོ་བརྩམ་སྟེ། དེ་ནས་རིམ་པར་གསུམ་དང་ལྔ་དང་
བདུན་ལ་སོགས་པ་སུམ་ཅུ་རྩ་གསུམ་གྱི་བར་དུ་འཕེལ་བར་འགྱུར་ལ། གླང་སོགས་མཉམ་
ཁྱིམ་ལ་སྐྱེས་པ་རྣམས་ལ་ཐོག་མར་གཡས་སུ་འཆི་ལྟས་ཀྱི་ཞག་གཉིས་བྱུང་བ་ནས་མགོ་
130

དུས་འཁོར་ནང་ལེ་འགྲེལ།
བརྩམ་སྟེ་རིམ་པར་སུམ་ཅུ་རྩ་གཉིས་ཀྱི་བར་དུ་འཕེལ་བར་འགྱུར་རོ། །འཆི་ལྟས་ཀྱི་ཞག་
ཐོག་མར་བྱུང་བ་དེ་ནས་སླར་ཡང་འཆི་ལྟས་སྐྱེས་པའི་ཁྱིམ་གྱི་འཕོ་བའི་དབྱེ་བ་དེ་དག་ནི་མི་
མཉམ་པ་གསུམ་དང་ལྔ་ལ་སོགས་པ་དང༌། མཉམ་པ༵ འི་ཉིན་ཞག་བཞི་དང་དྲུག་ལ་སོགས་པ་
རྣམས་ཀྱིས་འདབ་མ་བཅུ་གཉིས་ཀྱི་རྩིབས་ཅན་ཁྱིམ་གྱི་རྩ་འདབ་ཀྱི་འཁོར་ལོ་ལ། དཀྱིལ་
འཁོར་ལྔའི་རྒྱུ་བ་འདོར་བའི་སླད་དུ་ཞུགས་པར་བྱེད་པ་སྟེ་ཕྱེད་དང་བཅས་པའི་ཟླ་བ་ཕྱོགས་
གསུམ་པོའི་མཐའ་ཇི་སྲིད་དུའོ། །དེ་ལ་ལོ་གསུམ་དང་ཕྱོགས་གསུམ་ལ་དཀྱིལ་འཁོར་ལྔ་དང་
ཡོན་ཏན་གསུམ་གྱི་ཁམས་ཟད་པར་བྱེད་ཚུལ་ནི། དང་པོ་གཡོན་ནས་འཆི་ཞག་རྩོམ་པའི་
དབང་དུ་བྱས་ན། དང་པོར་སྣ་གཡོན་ནས་འཆི་ལྟས་ཞག་གཅིག །རང་བཞིན་པ་ཞག་གཅིག །
དེ་ནས་སྣ་བུག་གཡས་ནས་འཆི་ལྟས་ཞག་གཉིས། རང་བཞིན་པ་ཞག་གཉིས། དེ་ནས་གཡོན་
ལ་འཆི་ལྟས་ཞག་གསུམ་རྒྱུ་ཞིང༌། རང་བཞིན་པ་ཞག་གསུམ་རྒྱུས་ནས། གཡས་ལ་འཆི་ལྟས་
ཞག་བཞི། རང་བཞིན་པ་ཞག་བཞི། དེ་ནས་གཡོན་ལ་འཆི་ལྟས་ཞག་ལྔ། རང་བཞིན་པ་ཞག་
ལྔ་རྒྱུ་བས་འཆི་ལྟས་ཀྱི་ཞག་བཅོ་ལྔ། རང་བཞིན་པ་བཅོ་ལྔ་བཅས་བསྡོམ་པས་ཞག་སུམ་ཅུ་
རྫོགས་པ་ན། གཡོན་གྱི་སྣ་བུག་ལ་སྣ་བུག་གཉིས་ཀྱི་འཕོ་ཆེན་བཅུ་གཉིས་ཀྱི་ནང་ནས་ནམ་
མཁའི་དཀྱིལ་འཁོར་གྱི་འཕོ་བ་འདོར་ཞིང༌། དེ་ནས་གཡས་ལ་འཆི་ལྟས་ཞག་དྲུག །རང་
བཞིན་པ་ཞག་དྲུག་གིས་འཕོ་བ་བཅུ་གཉིས་ཀྱི་ནང་ནས་སྣ་བུག་གཡས་ལ་སའི་དཀྱིལ་འཁོར་
གྱི་འཕོ་བ་འདོར་རོ། །དེ་བཞིན་གཡོན་ལ་མི་མཉམ་པའི་ཞག་བདུན་པ་དགུ་པ་བཅུ་གཅིག་པ་
ལྟ་བུའི་སྡེ་ཚན་གསུམ་གསུམ་དང་གཡས་ལ་བརྒྱད་པ་བཅུ་པ་བཅུ་གཉིས་པ་ལྟ་བུ་མཉམ་པའི་
སྡེ་ཚན་གསུམ་གསུམ་ནས། གཡོན་ལ་ཉེར་ལྔ་ཉེར་བདུན་ཉེར་དགུ་གཡས་ལ་ཉེར་དྲུག་ཉེར་
བརྒྱད་སུམ་ཅུའི་བར་དུ་རྒྱུ་བའི་འཆི་ཞག་དང་རང་བཞིན་པའི་ཞག་དང་གཡས་གཡོན་སྤེལ་
ཚུལ་གོང་གི་རིགས་པ་ལྟར་སྦྱར་བས་འཕོ་བ་བཅུ་གཉིས་ཀྱི་ནང་ནས་སྣ་བུག་གཡོན་ལ་རིམ་
131

༼༣༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
བཞིན་རླུང་མེ་ཆུ་སའི་དཀྱིལ་འཁོར་གྱི་འཕོ་བ་དང༌། གཡས་ལ་རིམ་བཞིན་ཆུ་མེ་རླུང་ནམ་
མཁའི་དཀྱིལ་འཁོར་གྱི་འཕོ་བ་རྣམས་འདོར་ཏེ། གཡོན་པ་ལ་རྒྱུ་བའི་ཉིན་ཞག་ལྔ་དང་འཕོ་
བའི་ཉིན་ཞག་ལྔ་རྣམས་ལ་གཡོན་པའི་ནམ་མཁའི་དཀྱིལ་འཁོར་འབབ་པ་སྲོག་གི་རླུང་གིས་
འདོར་རོ། །གཡས་པ་ལ་དྲུག་གི་ཞག་རྣམས་ཀྱིས་ས་ཡི་དཀྱིལ་འཁོར་འདོར་རོ། །དེ་བཞིན་དུ་
གཡོན་པར་བཅུ་གཅིག་པས་གཡོན་རླུང་དཀྱིལ། བཅུ་གཉིས་པས་གཡས་ཆུ་དཀྱིལ། །གཡོན་
པའི་བཅུ་བདུན་པས་མེ་དཀྱིལ། གཡས་པའི་བཅོ་བརྒྱད་པས་མེ་དཀྱིལ། གཡོན་པའི་ཉེར་
གསུམ་པས་ཆུ་དཀྱིལ། གཡས་པའི་ཉེར་བཞི་པས་རླུང་དཀྱིལ། གཡོན་པའི་ཉེར་དགུ་པས་ས་
དཀྱིལ། གཡས་པའི་སུམ་ཅུ་པས་ནམ་མཁའི་དཀྱིལ་འཁོར་འདོར་བ་ཡིན་པར་ཤེས་པར་བྱའོ།།
དེ་ལྟར་སྣ་བུག་གཡོན་གྱི་དཀྱིལ་འཁོར་གྱི་འཕོ་བ་འདོར་བ་ལ་ཞག་བཞི་བརྒྱ་ལྔ་བཅུ་དང་
གཡས་ཀྱི་དཀྱིལ་འཁོར་ལྔའི་འཕོ་བ་འདོར་བ་ལ་ཞག་བཞི་བརྒྱ་བརྒྱད་ཅུ་སྟེ། ཁྱོན་དྲིལ་བས་
ཞག་དགུ་བརྒྱ་དང་སུམ་ཅུའོ། །དེ་ནས་དེའི་འོག་ཏུ་ཡོན་ཏན་གསུམ་གྱི་ཁམས་ཟད་པར་བྱེད་
ཚུལ་ནི། སྣ་བུག་གཉིས་ལ་དཀྱིལ་འཁོར་བཅུའི་འཕོ་བ་དོར་བ་དེ་ནས། གཡོན་མི་མཉམ་པའི་
རྩ་ལ་འཆི་ལྟས་ཀྱི་ཉིན་ཞག་སོ་གཅིག་དང༌། འཕོ་བའམ་རང་བཞིན་པའི་ཉིན་ཞག་སོ་གཅིག །
སྣ་བུག་གཡོན་ནས་བརྒྱུས་པས་སྙིང་སྟོབས་ཀྱི་ཁམས་སམ་བད་ཀན་གྱི་ཁམས་ཟད་པར་བྱེད་
ལ༑དེ་ནས་གཡས་ལ་འཆི་ལྟས་ཀྱི་ཞག་སོ་གཉིས་དང་། རང་བཞིན་པ་སོ་གཉིས་ཀྱིས་རྡུལ་
ལམ་མཁྲིས་པའི་ཁམས་ཟད་པར་བྱེད་ཅིང༌། དེ་ནས་སླར་ཡང་གཡོན་པར་འཆི་ལྟས་ཀྱི་ཉིན་
ཞག་སོ་གསུམ་དང་རང་བཞིན་པ་སོ་གསུམ་བརྒྱུས་པས་མུན་པའམ་རླུང་གི་ཁམས་ཟད་པར་
བྱེད་དོ། །དེ་ལྟར་ཡོན་ཏན་གསུམ་ཟད་པ་ལ་ཞག་བརྒྱ་གོ་གཉིས་ཡོད་པ་སྔ་མ་དང་བསྡོམས་
པས་ཕྱོགས་གསུམ་གྱི་ཉིན་ཞག་སྟོང་བརྒྱ་ཉེར་ལྔ་ལ་གསུམ་གྱིས་དམན་པ་སྟོང་བརྒྱ་ཉེར་
གཉིས་སོང་ངོ༌། །དེས་ན་མ་ཚང་བ་གསུམ་པོ་དེ་དང་བཅས་ཏེ་ལོ་གསུམ་དང་ཕྱོགས་གསུམ་གྱི་
132

དུས་འཁོར་ནང་ལེ་འགྲེལ།
ཞག་གྲངས་སྟོང་དང་བརྒྱ་ཉེར་ལྔ་རྫོགས་པའི་མཇུག་ཏུའང་ད་དུང་འཆི་པའི་བར་ལ་ཞག་སོ་
བཞི་ཡོད་པས། ལོ་བརྒྱ་རྫོགས་ཀྱང་མི་འཆི་བས་དུས་འཆི་མ་ཡིན་པར་དུས་ལས་ལྷག་པར་
སྡོད་པར་འགྱུར་སྙམ་ན་མ་ཡིན་ཏེ། ལོ་གསུམ་ཕྱོགས་གསུམ་གྱི་ཡེ་ཆ་རགས་པ་ཞག་སོ་བཞི་
དང་ཆུ་ཚོད་སོགས། འདི་རྣམས་འོང་བ་ཡི་སོ་ཆ་གགཞན་ནི་ཞག་སུམ་ཅུ་དག་དང་འཚོ་བ་
དྭག་གིས་ཉིན་ཞག་གམ་མཚན་མོ་གསུམ་སྟེ། ཞག་སོ་གསུམ་ནི་ལོ་གསུམ་ཕྱོགས་གསུམ་གྱི་
ཞག་གྲངས་སྟོང་བརྒྱ་ཉེར་ལྔའི་ནང་ནས་ཕྱེད་བཅས་སོ་གཉིས་ན་འཆི་ལྟས་ཀྱི་རླུང་ཞག་སུམ་
ཅུ་རྩ་གསུམ་རྒྱུ་བ་དང་དབུ་མའི་ཞག་གཅིག་བཅས་ལ་སོ་སོར་རྗེས་འབྲངས་ཆུ་ཚོད་གཅིག་
སོགས་དང་བཅས་ཏེ་རྒྱུས་ནས་འཆི་བར་བྱེད་པ་ཡིན་ནོ། །དེ་ཡང་མངལ་དུ་ཟླ་བ་གཅིག་གི་
རིང་ལ་རྩ་གང་ཡང་མི་ཆགས་ཤིང༌། ཟླ་བ་གཉིས་པ་ནས་ཞག་རེར་རྩ་ཉིས་བརྒྱ་རེ་ཆགས་
པས་ཟླ་བ་བཅུ་གསུམ་རྫོགས་པ་ན་རྩ་བདུན་ཁྲི་ཉིས་སྟོང་རྫོགས་ལ། དེ་ཕན་ཆད་རྩ་འཕེལ་བ་
མེད་པར་འཆད་པའི་མགོ་རྩོམ་པ་ཡིན་ཞིང༌། ཞག་རེར་རྩ་གཉིས་རེ་སྐམ་པའི་དབང་གིས་ལོ་
བརྒྱ་ཐམ་པས་རྩ་དེ་དག་མ་ལུས་པ་གཅོད་པ་ཡིན་ཡང༌། མངལ་དུ་ཟླ་བ་བཅུ་གཉིས་སུ་བསྡད་
པའི་དབང་དུ་བྱས་ཀྱང་བཙས་ནས་ད་དུང་ཟླ་གཅིག་གི་བར་དུ་རྩ་ཆགས་དགོས་པས་རྩ་ཆད་
པ་མི་འབྱུང་བས་ཟླ་བ་གཅིག་ལོ་བརྒྱ་ལ་ལྷག་དགོས་པའི་དོན་དེ་ཡིན་ཏེ། རྩ་བདུན་ཁྲི་ཉིས་
སྟོང་ཆགས་པའི་རྗེས་ནས་དེ་ཐམས་ཅད་རྫོགས་པར་ཆད་དེ་འཆི་ཁ་ནི་ལོ་བརྒྱ་པའི་གང་ཟག་
དུས་སུ་འཆི་བ་ཡིན་གྱི། རྩ་ཐམས་ཅད་རྫོགས་པར་རང་བཞིན་གྱིས་མ་ཆད་བར་དུ་ཤི་ན་དུས་
མིན་འཆི་བ་ཡིན་ནོ། །དེ་བཞིན་དུ་མངལ་དུ་ཟླ་དགུ་བསྡད་ན་སྐྱེས་ནས་ཟླ་བ་བཞིའི་བར་དུ་རྩ་
ཆགས་དགོས པས་ལོ་བརྒྱ་དང་ཟླ་བ་བཞིར་མི་འཆི་བ་སོགས་ཤེས་པར་བྱའོ་ཞེས་བཤད།
ཞག་གཅིག་ལྷག་པ་ནི་རྩ་བདུན་ཁྲི་ཉིས་སྟོང་བཅད་ཀྱང་དབུ་མ་དེ་ཡི་གྲངས་སུ་མི་གཏོགས་
བས་དབུ་མ་རླུང་གིས་འདོར་བ་ལ་ཞག་གཅིག་དགོས་པ་ཡིན་ནོ། །དེ་ཡང་མཐའི་ཟླ་བ་གཅིག་
133

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གི་བར་ལ་སྣ་བུག་གཡོན་ལ་ཞག་གཅིག་།དེ་ནས་གཡས་ལ་ཞག་གཅིག་སོགས་རིམ་པས་
སྤེལ་ནས་རྒྱུ་ཞིང༌། དང་པོ་གཡོན་ནས་བརྒྱུས་པ་ཡིན་ན། ཉིན་ཞག་སུམ་ཅུ་པ་ལ་གཡས་ནས་
རྒྱུ་བས་ཕུང་ལྔ་ཁམས་ལྔ་དབང་ལྔ་ཡུལ་ལྔ་ལས་དབང་ལྔ་དེའི་བྱ་བ་ལྔ་རྣམས་གཅོད་ཅིང་འཕོ་
བ་ཐམས་ཅད་མེད་ལ། མཐར་དབུ་མ་ཁོ་ན་ལས་ཞག་གཅིག་རྒྱུས་པས། ཕུང་པོ་དྲུག་པ་ནས་
ལས་དབང་གི་བྱ་བ་དྲུག་གི་བར་གཅོད་ཅིང༌། དེ་ལྟར་ལས་དབང་གི་བྱ་བ་དྲུག་པ་ཁུ་བ་འཕོ་
བ་བཅད་ནས། ཟླ་བ་བདུད་རྩིའམ་ཁུ་བ་འོག་ཏུ་འགྲོ་བ་དང་དུས་མཉམ་དུ་རྣམ་པར་ཤེས་པ་
སྙིང་ག་ནས་འཆི་འཕོ་ཞིང་སྲིད་པ་གཞན་དུ་འགྲོ་བར་འགྱུར་རོ། །དེ་ནས་འཆི་བའི་དབུགས་
ཏེ་འཆི་ལྟས་ཀྱི་རླུང་རིམ་པས་དབུགས་གཅིག་ནས་ཞག་ཏུ་ལོངས་པའི་བར་དུ་རྒྱུ་ཚུལ་
གསུངས་པ། དེ་ལ་ཕྱི་རོལ་ལ་ཇི་ལྟ་བ་བཞིན་དུ་ལུས་ལ་དབུགས་དྲུག་གིས་དབུགས་ཀྱི་འཁོར་
ལོའོ། །ཆུ་སྲང་དྲུག་ཅུ་ཆུ་སྲང་གི་འཁོར་ལོ། ཆུ་ཚོད་དྲུག་ཅུ་ནི་ཆུ་ཚོད་ཀྱི་འཁོར་ལོ། །ཉིན་ཞག་
སྟོང་བརྒྱད་ཅུ་ནི་དུས་མིན་ཉི་ཟླའི་འཆི་ལྟས་ཀྱི་འཁོར་ལོའོ། །ཉིན་ཞག་སྟོང་དང་བརྒྱ་དང་ང་
དྲུག་ནི་དབུ་མའི་དབང་གིས་དུས་ཀྱི་འཆི་བའི་ཉིན་ཞག་གི་འཁོར་ལོའོ། །འཁོར་ལོ་འདི་
རྣམས་ལ་འཆི་ལྟས་ཀྱི་དབུགས་འཕེལ་ཚུལ་ནི། ནང་དུ་ལུས་ལ་དབུགས་དང་ཆུ་སྲུང་དང་ནི་
ཆུ་ཚོད་དང་ཉིན་མཚན་ཟུང་གཅིག་གི་དུས་རྣམས་དེ་ནི་རིམ་པ་དྭག་གིས་འཕེལ་ཞིང་རྒྱུ་བ་
སྟེ༑ དེ་ཡང་དུས་འཆིའི་རྒྱུ་བ་ནི། བགྲོད་པའི་ཡན་ལག་ལས་ནི་ལོ་བདུན་དྭག་གིས་དབུགས་
འཕེལ་ཞིང༌། བགྲོད་པ་འགྲོ་བའི་དབང་ལས་ལོ་ནི་དྲུག་ཅུས་ཀྱང་ཆུ་སྲང་འཕེལ་ལ། ཟླ་བ་
གསུམ་རེ་བར་དུ་བཞག་པ་ལས་སུམ་ཅུའི་ལོ་ཡིས་ཆུ་ཚོད་འཕེལ་བ་ཡིན་ལ། དེ་ནས་ཉིན་
ཞག་གི་འཆི་ལྟས་རྒྱུ་བའམ་བགྲོད་པའི་དབང་གིས་དུས་ཀྱི་ལོ་སྟེ་གསུམ་དང་ཕྱོགས་གསུམ་
ཉིད་ཀྱིས་ཀྱང་འཕེལ་ཏེ། ཀྱང་གི་སྒྲས་མངལ་ཟླའི་ཞག་སུམ་ཅུ་བསྡུས་པའོ། །དེ་ཡང་དུས་ཀྱི་
འཁོར་ལོ་ལོ་གསུམ་ཕྱོགས་གསུམ་གྱི་ཞག་སྟོང་བརྒྱ་ཉེར་ལྔ་པོ་དག་ལ་ཞག་ཕྱེད་དང་བཅས་
134

དུས་འཁོར་ནང་ལེ་འགྲེལ།
པའི་སུམ་ཅུ་རྩ་གཉིས་ཀྱིས་བགོས་པའི་ཉིན་ཞག་ཚོགས་ཀྱིས་འཆི་ལྟས་ཀྱི་ཞག་གྲངས་རྒྱུ་
བར་བྱེད་པར་འགྱུར་རོ་ཞེས་གསུངས་པ་ལྟར། ཚེ་ལོ་བརྒྱ་ཐུབ་པའི་སྐྱེས་བུ་མངལ་ནས་སྐྱེས་
པ་ནས་བརྩམ་སྟེ་བརྩི་དགོས་པས་བཙས་ནས་ཟླ་བ་ཕྱེད་དང་བཅས་པའི་བཅུ་ལ་བགྲོད་པ་
གཉིས་སུ་བྱས་པའི་ཕྱོགས་གསུམ་གྱིས་དམན་པའི་ལོ་དང་པོ་ལ་ནི་འཆི་ལྟས་ཀྱི་རླུང་མི་རྒྱུ་ལ་
གཡོན་དང་གཡས་ཀྱི་དཀྱིལ་འཁོར་ལྔ་ཡི་རྒྱུ་བ་ཚུལ་བཞིན་རྒྱུའོ། །དེ་རྗེས་གཉིས་པའི་བགྲོད་
པ་དང་པོའི་འཕོ་བ་ལ་འཆི་ལྟས་ཀྱི་དབུགས་གཅིག་རྒྱུ་སྟེ། ལོ་གཉིས་ཀྱི་བགྲོད་པ་དང་པོ་དེ་ནི་
དེའི་སྔ་མའི་བགྲོད་པ་གཉིས་ལ་འཆི་ལྟས་མི་རྒྱུ་བའི་དང་པོ་དེ་ནས་བརྩིས་པའི་གསུམ་པ་ཡིན་
ནོ༑ ༑བྱིས་པ་སྐྱེས་མ་ཐག་པ་ནས་ཡེ་ཤེས་ཀྱི་རླུང་ང་དྲུག་རྐང་བཅས་ཐོག་མར་དབུ་མ་ནས་རྒྱུ་
བ་ཆོས་ཉིད་ཡིན་ལ། དེའི་རྗེས་ཐོག་དེ་མ་ཐག་པ་ནས་ནང་གི་དུས་སྦྱོར་གྱི་རླུང་ཐོག་མར་རྒྱུ་བ་
དེ་ནས་བརྩམ་སྟེ་རིམ་པར་ནང་གི་འཕོ་བ་བཅུ་གཉིས་འཁོར་བ་ཡིན་ནོ། །དེ་འདྲའི་ནང་གི་
དུས་སྦྱོར་ཐོག་མ་དེ་མཉམ་པའི་དུས་སྦྱོར་གྱི་རྩ་ལ་ཡིན་ན་ཐོག་མར་སྣ་གཡས་ནས་རྒྱུ་ཞིང༌།
མི་མཉམ་པའི་དུས་སྦྱོར་གྱི་རྩ་ལ་ཡིན་ན་གཡོན་ནས་རྒྱུ་བ་ཡིན་ནོ། །དེ་ཇི་ལྟར་འཕེལ་ཏེ་རྒྱུ་
ཚུལ་འགྲེལ་པར་གསུངས་པ། གོང་བཤད་ལྟར་བགྲོད་པ་གསུམ་པ་ལ་གཡོན་པའི་ནམ་མཁའི་
དཀྱིལ་འཁོར་ལ་འཆི་ལྟས་ཀྱི་དབུགས་གཅིག་རྒྱུ་ཞིང་བགྲོད་པ་བཞི་པ་ལ་ནི་རྣལ་མར་རྒྱུ་སྟེ་
འཆི་ལྟས་ཀྱི་དབུགས་མི་རྒྱུའོ། །དེ་ནས་ལོ་གསུམ་པའི་བགྲོད་པ་ལྔ་པ་ལ་གཡས་པའི་རྩའི་
སའི་དཀྱིལ་འཁོར་ལ་དབུགས་གཉིས་རྒྱུ་སྟེ་དྲུག་པ་ལ་མི་རྒྱུའོ། །དེ་ནས་བགྲོད་པ་བདུན་པ་
ལ་གཡོན་པའི་རྩའི་ནམ་མཁའི་དཀྱིལ་འཁོར་ལ་དབུགས་གསུམ་རྒྱུ་སྟེ་བརྒྱད་པ་ལ་མི་རྒྱུའོ། །
དེ་བཞིན་དགུ་བར་གཡས་ཀྱི་རྩའི་ས་དཀྱིལ་ལ་དབུགས་བཞི་རྒྱུ་སྟེ་བཅུ་པ་ལ་མ་ཡིན་ནོ། །
སླར་ཡང་བཅུ་གཅིག་པ་ལ་གཡོན་གྱི་རྩའི་མཁའ་དཀྱིལ་ལ་དབུགས་ལྔ་རྒྱུ་སྟེ་བཅུ་གཉིས་པ་
ལ་མི་རྒྱུའོ། །དེ་ནས་བགྲོད་པ་བཅུ་གསུམ་པ་ལ་གཡས་ཀྱི་རྩའི་ས་དཀྱིལ་ལ་དབུགས་དྲུག་རྒྱུ་
135

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྟེ་བཅུ་བཞི་པ་ལ་རྒྱུ་བ་མ་ཡིན་ནོ། །དེ་ལྟར་དབུགས་དྲུག་གི་འཁོར་ལོ་ལོངས་པ་ལིདྷཱའ མ་ཆུ་
སྲང་གཅིག་ཏུ་འགྱུར་ཏེ། འདི་ལྟར་དབུགས་དྲུག་ལོངས་པའི་ཡུན་ལ་བཙས་ནས་བཟུང་ཕྱེད་
དང་བཅས་པའི་ཟླ་བས་དམན་པའི་ལོ་བདུན་ཐོགས་སོ། །དབུགས་དྲུག་རྫོགས་པའི་མཚམས་
འདི་ནས་དེ་ཕན་ཆད་འཆི་ལྟས་ཀྱི་རླུང་དབུགས་ཀྱི་རྣམ་པར་མི་རྒྱུ་བར་ཆུ་སྲང་འབའ་ཤིག་གི་
རྣམ་པར་རྒྱུ་སྟེ་ཆུ་སྲང་དྲུག་ཅུ་མ་ལོངས་བར་དུའོ། །འདི་སྔ་མ་སྔ་མའི་དབུགས་རྒྱུ་གྲངས་ཕྱི་མ་
དང་བསྡོམས་ནས་དྲུག་ལོངས་པར་འདོད་དོ། །ཁ་ཅིག་བགྲོད་པ་གསུམ་པར་དབུགས་གཅིག།
ལྔ་པར་གཡོན་ས་དཀྱིལ་ལ་གཉིས་ནས་བཅུ་གསུམ་པར་གཡས་ས་དཀྱིལ་ལ་དབུགས་རིལ་པོ་
དྲུག་དངོས་སུ་རྒྱུ་བར་འཆད་པའང་སྣང་ངོ༌། །ཆུ་སྲང་གི་འཆི་ལྟས་ཀྱི་དབུགས་ནི། ལོ་དྲུག་
ཅུའི་བར་དུ་ལོ་རེ་རེ་ལ་བགྲོད་པ་གཉིས་ཡོད་པའི་བགྲོད་པ་རེ་རེ་ལ་རྒྱུ། རེ་རེ་ལ་མི་རྒྱུ་བར་
གཡོན་མཁའ་དཀྱིལ་ལ་གཅིག་སོགས་ང་དགུའི་བར་དང༌། གཡས་ས་དཀྱིལ་ལ་གཉིས་
སོགས་འཕེལ་ཏེ་ཆུ་སྲང་དྲུག་ཅུའི་བར་དུ་མི་མཉམ་པ་དང་མཉམ་པའི་དུས་སྦྱོར་གྱི་རང་བཞིན་
གྱི་འདབ་མ་དྲུག་དྲུག་ལ་རྒྱུའོ། །དེ་ལྟར་ཕྱེད་བཅས་ཟླ་བའི་དམན་པའི་ལོ་དྲུག་ཅུ་རྩ་བདུན་གྱི་
བར་དུའོ། །མཚམས་འདི་ནས་འཆི་ལྟས་ཀྱི་རླུང་ཆུ་ཚོད་ཀྱི་རང་བཞིན་དུ་རྒྱུ་བ་ནི། གཡོན་དང་
གཡས་ཀྱི་རྩ་ལ་ཆུ་ཚོད་གཅིག་ནས་དྲུག་ཅུའི་བར་དུ་འཕེལ་བ་ནི་ལོ་སུམ་ཅུ་ལ་ཟླ་བ་དྲུག་ཅུ་པ་
ཚན་གསུམ་ཡོད་པ་ལས་བགྲོད་པ་ཕྱེད་དམ་ཟླ་བ་གསུམ་རེ་ལ་རྒྱུ། གསུམ་རེ་ལ་མི་རྒྱུ་བ་སྤེལ་
བར་འབྱུང་བས་ལོ་སུམ་ཅུ་ན་ཆུ་ཚོད་དྲུག་ཅུར་ལོངས་པས་དེ་ཕན་ཆད་འཆི་ལྟས་ཀྱི་རླུང་ཞག་
གི་རང་བཞིན་དུ་རྒྱུའོ། །དེ་ལྟར་རྒྱུ་ཡུན་གྱི་ལོ་སྔ་མ་ཀུན་བསྡོམས་པས་ཕྱེད་བཅས་ཟླ་བས་
དམན་པའི་ལོ་དགུ་བཅུ་རྩ་བདུན་རྫོགས་པ་ན་འཆི་ལྟས་ཉིན་ཞག་གི་རླུང་དུས་ཀྱི་འཁོར་ལོ་ལོ་
གསུམ་ཕྱོགས་གསུམ་ལ་རྒྱུ་ཚུལ་གོང་དུ་གསུངས་པ་བཞིན་ནོ། །འགྲེལ་པར་གཡོན་ནས་ཐོག་
མར་རྒྱུ་ཚུལ་གསུངས་པ་འདི་ལས་མཚོན་ནས་གཡས་ལ་རྒྱུ་ཚུལ་ཀྱང་ཤེས་པར་བྱ་སྟེ། བྱིས་
136

དུས་འཁོར་ནང་ལེ་འགྲེལ།
པའི་དབུགས་འབབ་པའི་དུས་སྦྱོར་གང་ལ་བཙས་པ་སྟེ། མི་མཉམ་པ་ཡིན་ན་འཆི་ལྟས་ཀྱི་
དབུགས་དང་པོ་གཡོན་ནས་མགོ་རྩོམ་ལ། མཉམ་པའི་དུས་སྦྱོར་ལ་སྐྱེས་པ་ཡིན་ན་གཡས་
ནས་མགོ་རྩོམ་མོ་ཞེས་སྔ་འགྲེལ་རྣམས་སུ་གསུངས་སོ། །དེ་ལྟར་ན་གཡས་ནས་དང་པོར་རྩོམ་
ཚེ་དབུགས་གཅིག་སྔོན་དུ་མ་སོང་བར་གཉིས་ཅིག་ཆར་གཡས་སུ་རྒྱུ་བའམ། ཡང་ན་གཡས་
པར་གཅིག་ནས་རྩོམ་དགོས་ན་གཅིག་གསུམ་སོགས་གཡས་སུ་དང༌། གཉིས་བཞི་སོགས་
གཡོན་དུ་འབབ་པས་མཉམ་མི་མཉམ་གྱི་གྲངས་མི་འགྲིགས་འདྲ་ལ། དུས་མིན་འཆི་ལྟས་ཀྱི་
རླུང་ནི་གཡས་གཡོན་གང་རུང་ནས་རྩོམ་པས་བྱིས་པ་སྐྱེས་པའི་དུས་སྦྱོར་ལས་གཡས་གཡོན་
གང་རུང་ཞིག་ནས་རྒྱུ་ལ། དུས་འཆི་ནི་གཡས་གཡོན་གཉིས་ཀར་རྒྱུ་བས་མཐའ་གཅིག་ཏུ་
གཡོན་ནས་མགོ་རྩོམ་རུང་ངམ་སྙམ་སྟེ་སླར་བརྟག་བྱའི་གནས་སོ། །དེ་ཡང་དུས་ཀྱི་འཁོར་
ལོ་ལོ་གསུམ་ཕྱོགས་གསུམ་གྱི་ཞག་སྟོང་དང་བརྒྱ་ཉེར་ལྔ་ལས། ཞག་ཕྱེད་དང་བཅས་པའི་
སུམ་ཅུ་རྩ་གཉིས་ཀྱིས་བགོ་དགོས་ཀྱང༌། ཕྱེད་ལྷག་པས་བགོ་མ་བདེ་བ་དེ་བགོད་བདེ་བའི་
ཆེད་དུ་བགོད་བྱ་ཉིས་འགྱུར་བྱས་པ་ཉིས་སྟོང་ཉིས་བརྒྱ་ལྔ་བཅུ་ལ། བགོད་བྱེད་སོ་གཉིས་
ཀྱང་དེ་དང་ཤེད་མཚུངས་པའམ་ཆ་སྙོམས་ཕྱིར་ཉིས་འགྱུར་བྱས་པས་རེ་བཞི་ལ་ཕྱེད་གཅིག་པོ་
བཅུག་པས་རེ་ལྔ་དེས་བགོས་པས་ཐོབ་པ་ཞག་སུམ་ཅུ་རྩ་བཞི་ཆུ་ཚོད་སོ་དྲུག་ཆུ་སྲང་ང་ལྔ་
དབུགས་གཉིས་དབུགས་ཀྱི་བཅུ་གསུམ་ཆ་བཞི་ཐོབ་པ་འདི་རྣམས་འཆི་ལྟས་ཀྱི་ཆའི་དབུགས་
གྲངས་ཏེ། ཞག་སོ་གསུམ་ནི་ལོ་གསུམ་ཕྱོགས་གསུམ་པོའི་ཁོངས་སུ་གཡས་གཡོན་གྱི་འཆི་
ལྟས་ཀྱི་ཞག་ཡིན་ལ། ཞག་གཅིག་ནི་དབུ་མའི་འཆི་ཞག་གཅིག་རྗེས་འབྲངས་རྣམས་ནི་འཆི་
ལྟས་ཀྱི་ཉིན་ཞག་སོ་བཞི་ལ་འཕར་དགོས་པས། དབྱུག་སོ་དྲུག་སོགས་སོ་བཞིས་བགོས་པས་
ཆུ་ཚོད་གཅིག །ཆུ་སྲང་ལྔ། དབུགས་ཀྱི་བཅུ་གསུམ་ཆ་བཅུ་གཉིས། དེའི་བཅུ་བདུན་ཆ་དྲུག་རེ་
རྣམས་རྗེས་འབྲང་དུ་ལྷག་པོར་རྒྱུ་བ་སྟེ། དེ་རྣམས་འཚོ་ཞག་གི་ཁོངས་སུ་གཏོགས་པ་ཡིན་གྱི་
137

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལྷག་པོ་མ་ཡིན་ཏེ། སྔར་གྱི་དབུགས་ལ་སོགས་པ་འཆི་ལྟས་ཀྱི་རླུང་རྒྱུ་བ་ཐམས་ཅད་ཀྱང་དུས་
དེ་དང་དེར་གཏོགས་ཀྱི་ལོགས་སུ་འཕེལ་བ་མ་ཡིན་ནོ། བཅུ་བཞི་པ་རྩ་ལ་སོགས་པ་ལ་
གཟའི་རྐང་པ་འཆད་པའི་ངོ་བོ་ཉིད་ཀྱི་གནས་པ་ནི། ཕྱོགས་དང་ཕྱོགས་ལ་ཞེས་སོགས་
ཚིགས་བཅད་རེ་བདུན་པ་ནས་གྱ་གཅིག་པའི་བར་གྱིས་བསྟན་པ་འདི་རྩ་རྒྱུད་ལྟར་ན་གནས་
པ་བཅུ་བཞི་པ་དང་། ལས་ཀྱི་རྣམ་སྨིན་གྱིས་འགྲོ་བ་དྲུག་ཏུ་སྐྱེ་བའི་ངོ་བོ་ཉིད་ཀྱིས་གནས་པ་
བཅུ་གསུམ་པ་ཡིན་ཡང༌། རྒྱུད་འདིར་རྩ་འཆད་པ་འཆི་ལྟས་ཀྱི་རྗེས་སུ་བསྟན་པ་ཡིན་ནོ། །དེ་
ཡང་ལོ་གསུམ་གྱི་ཞག་གྲངས་སྟོང་བརྒྱད་ཅུའང་བཅོ་བརྒྱད་ཀྱིས་བགོས་པས་དྲུག་ཅུ་ཐོབ་ཅིང་
ལྷག་མེད་པ་དེ་ལྟར་གཡོན་གྱི་སྟོང་པ་སོགས་དཀྱིལ་འཁོར་འབབ་པའི་རྩ་སུམ་ཅུ་དང༌།
གཡས་ཀྱི་ས་སོགས་དཀྱིལ་འཁོར་ལྔ་འབབ་པའི་རྩ་སུམ་ཅུ་སྟེ་རྩ་དྲུག་ཅུ་པོ་འདོར་བ་ལ་ལོ་
གསུམ་གྱི་ཞག་བཅོ་བརྒྱད་པ་རེ་རེས་ལྟེ་བའི་རྩ་དྲུག་ཅུ་པོའི་རེ་རེ་འདོར་ཏེ། ཇི་ལྟར་འདོར་ན་
དེའི་རླུང་ཐམས་ཅད་འདོར་བ་མ་ཡིན་ཏེ། རྩ་སོ་སོའི་ཁམས་དྲུག་གི་ཆ་ཤས་ཡེ་ཤེས་ཀྱི་རླུང་རྒྱུ་
བའི་གནས་རྣམས་གཅོད་པ་བཞག་སྟེ། མི་གཅོད་པའམ་མི་འདོར་བ་ནི་འཆི་བའི་མཐའི་ཉིན་
ཞག་དྲུག་གི་བར་དུ། དེ་ཡན་ཆད་དུ་རྒྱུ་བའི་རླུང་ལྷག་མ་རྣམས་རྒྱུ་བ་ལ་དགོས་པའི་ཕྱིར་རོ། །
དེས་ན་ཡེ་རླུང་རྒྱུ་བའི་ཆ་བཞག་ནས་དེ་མ་གཏོགས་པའི་འབྱུང་བའི་དཀྱིལ་འཁོར་ལྔ་འབབ་
པའི་ཆ་གཞན་ཐམས་ཅད་ཀྱི་རྒྱུ་བ་གཅོད་ཅིང་རླུང་གིས་འདོར་རོ། །དེ་བཞིན་འཁོར་ལོ་གཞན་
ལའང་ཡེ་ཤེས་ཀྱི་རླུང་རྒྱུ་བ་མི་འདོར་བ་ཤེས་པར་བྱས་ནས། ཉིན་ཞག་བཅོ་བརྒྱད་ལ་ཕྱོགས་
གཅིག་ཏུ་བྱས་པའི་ཕྱོགས་དྭང་ཕྱོགས་ལ། ལྟེ་བའི་རྩ་ནི་དགུ་ཡིས་བསྣུན་པའི་ལག་འགྲོ་
ཞེས་པ་དགུ་བརྒྱད་བདུན་ཅུ་རྩ་གཉིས་ཏེ། ལྟེ་བའི་ནང་སྐོར་གྱི་འཕོ་བ་བཅུ་གཉིས་ཀྱི་རྩ་དང༌།
[ཕྱི་སྐོར་གྱི་དྲུག་ཅུ་སྟེ་བདུན་ཅུ་རྩ་གཉིས་ཀྱི་གྲངས་དེའི་ལྟེ་བའི་འཁོར་ལོ་དག་ལྭ་གཅོད་པར་
བྱེད༵་དེ། དེ་ལྟར་ཞག་བཅོ་བརྒྱད་ཀྱི་ཕྱོགས་དྲུག་ཅུས་ལྟེ་བའི་རྩ་རྣམས་སྲོག་གི་རླུང་གིས་
C
138

དུས་འཁོར་ནང་ལེ་འགྲེལ།
ཡོངས་སུ་འདོར་བར་བྱེད་དོ། །ལྟེ་བའི་ཁྱིམ་གྱི་རྩ་ཆེན་བཅུ་གཉིས་ལས་ལྔ་རེ་ལྔ་རེ་གྱེས་པའི་
རྩ་དྲུག་ཅུ་དེའི་རྩ་རྒྱུད་ལས་ཀྱི་འཁོར་ལོ་ལེན་པ་དང་འགྲོ་བའི་བྱ་བ་ལ་དབང་བ་ཞེས་བྱ་བར་
བརྗོད་པའི་ལག་པ་དང་རྐང་པའི་ཚིགས་ཆེན་རེ་རེའི་ཐད་དུ་ལྔ་ཚན་རེའི་རྩ་རེ་རེ་ལས་དྲུག་རེ་
དྲུག་རེ་གྱེས་པས་ཚིགས་ཆེན་རེའི་འཁོར་ལོ་རྩ་འདབ་སུམ་ཅུ་རེར་འགྱུར་བས་རྩ་འདབ་སུམ་
བརྒྱ་དྲུག་ཅུ་དང༌། .ཚིགས་ཆེན་གྱི་རྩ་རྣམས་ཀྱི་རྩ་རྒྱུད་རྐང་ལག་གི་སོར་མོ་ལ་སོང་བས་
ཚིགས་ཕྲན་གྱི་རྩ་འདབ་རྣམས་སུ་འགྱུར་ལ། དེ་ཡང་ལག་པ་གཡས་པའི་ཕྲག་པ་དང་དཔུང་
པའི་བར་གྱི་རྩ་འཁོར་གྱི་སུམ་ཅུ་པོའི་རྩ་རྒྱུད་ལག་པ་གཡས་པའི་སོར་ཚིགས་འོག་མ་ལྔར་
སོང་བས་སོར་ཚིགས་རེ་ལ་རྩ་དྲུག་རེ་དྲུག་རེ་སྟེ། སོར་ཚིགས་ཀྱི་ཕྲེང་བ་འོག་མའི་རྩ་སུམ་
ཅུའོ། །དེ་བཞིན་དུ་དཔུང་པ་དང་ཉེ་བའི་དཔུང་བ་ཞེས་པ་ལག་ངར་ཏེ། དེ་གཉིས་ཀྱི་བར་གྱི་
གྲུ་མོ་གཡས་པའི་ཚིགས་ཀྱི་རྩ་རྒྱུད་ལས་ལག་པ་གཡས་པའི་སོར་མོའི་ཚིགས་དབུས་མ་
རྣམས་ཀྱི་རྩ་འདབ་སུམ་ཅུ་དང༌།ལག་གཡས་ཀྱི་མཁྲིག་མའི་ཚིགས་ཀྱི་རྩ་སུམ་ཅུ་པོའི་རྩ་རྒྱུད་
ལག་པ་གཡས་ཀྱི་སོར་མོ་རྣམས་ཀྱི་རྩེ་མོའི་རྩ་སུམ་ཅུ་སྟེ། ཚུལ་འདི་ཇི་ལྟ་བ་བཞིན་དུ་ལག་པ་
གཡོན་དང༌། རྐང་པ་གཉིས་ལའང་རིགས་བསྒྲེས་ཏེ་ཤེས་པར་བྱ་ལ།རྐང་ལག་གི་སོར་མོའི་
ཚིགས་ཕྲན་དྲུག་ཅུ་པོ་ལ་ཡང་རྩ་འདབ་སུམ་བརྒྱ་དྲུག་ཅུ་ཡོད་དོ། །དེ་ལས་རྐང་ལག་གི་
ཚིགས་ཆེན་གྱི་འཁོར་ལོ་རྣམས་ནི་ལེན་པ་དང་འགྲོ་བའི་བྱ་བའི་གཞི་འཛིན་པས་ལུས་ཀྱི་
འཁོར་ལོ་ཞེས་བྱ་ལ། སོར་ཚིགས་ཀྱི་རྩའི་འཁོར་ལོ་རྣམས་ནི་ལེན་པ་སོགས་ཀྱི་བྱ་བ་བྱེད་
པའི་བྱ་བའི་འཁོར་ལོ་ཞེས་བྱའོ། །དེ་ལྟར་ལས་དང་བྱ་བ་ཞེས་བའི་ཚིགས་རྣམས་ལས་རྩ་
འདབ་སུམ་བརྒྱ་དྲུག་ཅུ་ཚན་གཉིས་པོ་དེའི་རྩ་རྣམས་ནི་ལོ་གསུམ་གྱི་ཉིན་ཞག་སྟོང་བརྒྱད་
ཅུའི་ནང་དུ་ཉིན་ཞག་རྩེ་མོ་ཅན་ཏེ་ཞག་གསུམ་གྱིས་རྩ་ནི་རེ་རེ་འདོར་ཏེ། ཚིགས་ཆེན་གྱི་རྩ་
རེ་རེ་འདོར་བ་དང་དེ་དང་འབྲེལ་ཚུལ་གོང་དུ་བཤད་པ་ལྟར་གྱི་སོར་ཚིགས་ཀྱི་རྩ་རེ་རེའང་
139

མི་ཕམ་བཀའ་འབུམ། ༼ཞ༽ རྒྱུད་སྡེ་སྤྱི་འགྲེལ་གྱི་སྐོར།
མཉམ་དུ་འདོར་བར་འགྱུར་རོ། །འདིར་ཚིགས་ཆེན་བཅུ་གཉིས་པོ་ཕྱིའི་ཟླ་བ་བཅུ་གཉིས་དང་
སྦྱར་བ་ལ། ལག་པ་གཡས་ཀྱི་ཕྲག་ཚིགས་ཀྱི་རྩ་འཁོར་སུམ་ཅུ་ནི་ཆུ་སྲིན་ཀྱི་ཟླ་བའི་ཚེས་སུམ་
ཅུའོ། །དེ་བཞིན་དུ་ལག་པ་གཡོན་པའི་ཕྲག་ཚིགས་དབོ་ཟླ། ལག་གཡས་གྲུ་ཚིགས་ས་ག་ཟླ་
བ༑ ལག་གཡས་མཁྲིག་ཚིགས་སྣྲོན་ཟླ། གཡོན་པའི་ཆུ་སྟོད་ཟླ་བ་སྟེ། དེ་ལྟར་ལག་པའི་
ཚིགས་དྲུག་ལ་རྩ་བརྒྱ་དང་བརྒྱད་ཅུ་ནི་བདག་པོའམ་ལྷག་པའི་ལྷའོ། །དེ་བཞིན་དུ་རྐང་པ་
གཡས་པའི་དཔྱི་ཚིགས་གྲོ་བཞིན་ཟླ་བ། གཡོན་པའི་ཁྲུམ་ཟླ། རྐང་པ་གཡས་པའི་པུས་
ཚིགས་ལ་ཐ་སྐར་ཟླ་བ། གཡོན་པའི་སྨིན་དྲུག་ཟླ་བ། རྐང་པ་གཡས་པའི་ལོང་ཚིགས་ལ་མགོ་
ཡི་ཟླ་བ། གཡོན་པའི་ལོང་ཚིགས་ལ་རྒྱལ་ཟླའི་ཚེས་སུམ་ཅུ་སྟེ། རྐང་པའི་ཚིགས་དྲུག་ལ་རྩ་
བརྒྱ་དང་བརྒྱད་ཅུའོ། །རྩ་འདི་དག་ཐམས་ཅད་རྩ་སྟོང་ཕྲག་བདུན་ཅུ་རྩ་གཉིས་ཀྱི་གྲངས་ལ་
མི་གཏོགས་པས་རྩ་སྟོང་ཕྲག་བདུན་ཅུ་རྩ་གཉིས་ཞག་རེ་ལ་གཉིས་རེ་གཅོད་པར་བཤད་པ་
དང་མི་འདྲའོ། །འོ་ན་སྟོང་ཕྲག་དོན་གཉིས་པོ་རྩ་གང་ལས་གྱེས་སྙམ་ན། བཤད་རྒྱུད་རྡོ་རྗེ་
ཕྲེང་བ་ནས་སྙིང་གའི་རྩ་ལས་གྱེས་པར་གསུངས་པ་ལྟར། སྙིང་གའི་རྩ་འདབ་བརྒྱད་པོ་རེ་རེ་
ལས་ཁུ་རྡུལ་རླུང་གསུམ་འབབ་པའི་རྩ་གསུམ་དུ་གྱེས་པས་ཉེར་བཞི། དེ་རེ་རེ་ལ་གསུམ་དུ་
གྱེས་པས་དོན་གཉིས། དེ་རེ་རེ་ལ་སྟོང་ཕྲག་རེ་རེ་གྱེས་པས་སྟོང་ཕྲག་བདུན་ཅུ་རྩ་གཉིས་ཏེ།
དེ་ལས་སྟོང་ཕྲག་ཉེར་བཞི་ཁུ་བ་འབབ་པ་དང༌། དེ་བཞིན་རྡུལ་དང་རླུང་འབབ་བར་གྲངས་དེ་
སྙེད་པ་ལྟར་བྱ་དགོས་པར་མངོན་ནོ་ཞེས་སྔ་མ་རྣམས་གསུངས་སོ། །དེ་ལྟར་ལོ་གསུམ་གྱི་རིང་
ལ་ལྟེ་བའི་རྩ་ཡན་ལག་དང་བཅས་པ་གཅོད་ཚུལ་བཤད་ནས། ད་ནི་ཕྱོགས་གསུམ་གྱི་རིང་ལ་
དབྱངས་ཀྱི་ཡི་གེ་དང་རྩ་གཅོད་ཚུལ་ནི། དཔྲལ་མགྲིན་སྙིང་གའི་རྩ་གསུམ་ལས། མགྲིན་པ༵་
དྭག་ལས་རྒྱུ་སྐར་གྱི་རྩ་འདབ་སོ་གཉིས་ལས་སྟོང་པའི་རྩ་བཞི་མ་གཏོགས་པའི་རྩ་ཉེར་
བརྒྱད་པོ་ནི་ཕྱོགས་གསུམ་གྱི་ཉིན་ཞག་ཞེ་ལྔ་པོའི་རིང་ལ་ཉིན་དང་ཉིན་ལ་ཟླ་བའི་ནང་དུ་
140

དུས་འཁོར་ནང་ལེ་འགྲེལ།
རིམ་པས་འདོར་བ་སྟེ་ཞེས་གསུངས་པ། ཆུ་ཚོད་ང་དྲུག་རྐང་བཅས་ལ་ཉིན་ཞག་ཏུ་བྱས་པའི་
ཟླ་བ་གཅིག་གི་ནང་དུ་འདོར་ཏེ་དབྱངས་རིང་ཐུང་ཉེར་བརྒྱད་ཀྱི་བདག་ཉིད་ཅན་འདོར་རོ། །
དེ་བཞིན་དཔྲལ་བའི་ཐིག་ལེར་གནས་པ་ཟླ་བའི་རྐང་པ་ཤིན་ཏུ་རིང་པོའི་དབྱངས་ཀྱི་གྲངས་
བཅུ་བཞིའི་བདག་ཉིད་ཀྱི་རྩ་ནི་ཕྱོགས་ཀྱི་ནང་དུ་འདོར་ཏེ། གཟའ་ཡི་རྩ་ཞེས་པ་སྙིང་གའི་རྩ་
བརྒྱད་ཞག་བརྒྱད་ཀྱིས་འདོར་བ་དང༌། གསང་བར་གནས་པ་གསལ་བྱེད་ཀྱི་ཡི་གེའི་རྩ་སུམ་
ཅུ་ནི་འཆི་ཞག་སྟོང་ཉེར་ལྔའི་ཡེ་ཤེས་ཀྱི་ཆ་ཞག་སུམ་ཅུས་འདོར་ཏེ། དེ་ལྟར་རྩ་བརྒྱད་ཅུ་པོ་དེ་
ནི་ཞག་ཞེ་ལྔ་དང་མཐའི་ཞག་སུམ་ཅུ་ལ་ཞག་དོན་ལྔ་འོང་བ་དེ་ཉིད་ཆུ་ཚོད་ང་དྲུག་དང་བཞི་ཆ་
ལ་ཞག་ཏུ་བརྩིས་པའི་ཞག་བརྒྱད་ཅུར་གྱུར་པ་དེའི་རིང་ལ་གཅོད་པར་འགྱུར་རོ་ཞེས་སོ། །དེ་
ལ་མཐའི་ཟླ་གཅིག་ཅེས་པ་ནི། སྔར་མངལ་དུ་ཟླ་གཅིག་རྩ་མ་ཆགས་པའི་དབང་གིས་རྩ་
གཅོད་པ་ལ་ཕྱོགས་གསུམ་གྱི་ཞག་ཞེ་ལྔའི་མཇུག་ཏུ་ཟླ་བ་གཅིག་ཡོད་པ་འཚོ་བའི་ཟླ་བ་ཐ་མ་
དེ་ལ་གོ་བར་བྱ་དགོས་སོ། །དེའི་སྟེང་དུ་དབུ་མའི་རྩ་འདོར་བའམ་གཅོད་པ་ལ་ཞག་གཅིག་
དང་བཅས་པ་ཡིན་ནོ། །དཔྲལ་མགྲིན་གསང་བའི་རྩ་བརྒྱད་སྟོང་པའི་ཆ་ལ་བཅད་རྒྱུ་མེད་པས་
དེའི་སྐལ་པའི་ཞག་བརྒྱད་ནི་སྙིང་རྩ་གཅོད་པའི་ཞག་བརྒྱད། གསང་བའི་ཞག་སུམ་ཅུ་ཆུ་ཚོད་
ང་དྲུག་དང་བཞི་ཆ་ལ་ཞག་ཏུ་བྱས་པའི་སོ་གཉིས་ལས་སུམ་ཅུ་མ་གཏོགས་པའི་ལྷག་གཉིས་
དང་དབུ་མ་གཅོད་པའི་ཞག་གཅིག་རྣམས་ལ་མཚན་མོ་གསུམ་ཞེས་བྱ་ཞིང༌། དེའི་ཞག་གཉིས་
སྙིང་རྩ་གཅོད་པའི་ནང་དུ་སོང་ཞིང༌། གཅིག་གིས་དབུ་མ་གཅོད་དོ་ཞེས་སྔར་གསུངས་པའི་
དོན་ཞིབ་ཏུ་ཕྱེ་བའོ། །དེ་ནས་བཅད་བྱ་རྩའི་ཡི་གེ་བཤད་པ་ནི། རྩ་འདི་རྣམས་ཀྱི་ལྷག་པའི་
ལྷའི་ཡི་གེ་ཞེས་གསུངས་པ། ཚེས་ལྷའི་ས་བོན་འདི་རྣམས་བསྒོམ་པས་རྩ་སྦྱོང་ཞིང་བྱིན་གྱིས་
བརླབ་པར་བྱེད་པའང་ཡིན་ལ། རྩ་འདི་དག་ལ་འབྱུང་བའི་ཁམས་ཀྱི་ཡི་གེ་འདི་རྣམས་གནས་
པའང་ཡིན་ཏེ། འདི་རྣམས་རྩ་འདོར་བ་དང་མཉམ་དུ་གཅོད་པའམ་འདོར་བར་གསུངས་པའི་
141

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཕྱིར་རོ། །དེ་ཡང་ཀ་ཙ་ཊ་ཏ་པ་ས་ཡི་སྣེ་པ་དྲུག་ལ་ནང་གསེས་ལྔ་རེ་ཡོད་པས་གསལ་བྱེད་
སུམ་ཅུ་པོ་དེ་དག་དབྱངས་རྩ་བ་དང་འཕེལ་བ་དང་བསྒྱུར་བའི་སྡེ་ཚན་དྲུག་ཚན་གསུམ་ལ་
རིང་པོ་དང་ཐུང་ངུའི་དབྱེ་བས་སུམ་ཅུ་རྩ་དྲུག་གིས་སྤེལ་བས་གསལ་བྱེད་དབྱངས་དང་བཅས་
པ་སྟོང་དང་བརྒྱད་ཅུ་ནི། དབུ་མའི་ལོ་གསུམ་གྱི་ཞག་གྲངས་དང་མཚུངས་པ་རྣམས་ལས།
ཉིན་མོར་བྱེད་པ་ཁྱིམ་གྱི་དབྱེ་བས་བགྲོད་པར་རྒྱུ་བ་སྟེ། བྱང་དུ་བགྲོད་པའི་ཁྱིམ་དྲུག་ལ་ཉིན་
མོ་འཕེལ་བའི་རང་བཞིན་དུ་སྤྱད་པའི་ཕྱི་ནས་ལྷོ་བགྲོད་ཀྱི་ཞག་རེ་རེ་ལྷག་པས་ཉིན་དང་ཉིན་
ལ་ཉི་མ་ལྷོར་ལྡོག་པར་འགྱུར་ཏེ། ཉི་མའི་ཕྱོགས་ཉིན་མོ་འགྲིབ་ཅིང་ཟླ་བའི་ཕྱོགས་མཚན་མོ་
འཕེལ་བ་སྟེ། དེ་ལྟར་བགྲོད་པ་གཉིས་ཀྱི་རིམ་པས་དུས་ཀྱི་ལོ་སྟེ་ལོ་གསུམ་གྱི་ནི་བགྲོད་པ་
ཇི་སྲིད་ཉིད་དུ་རྩ་དང་ཡི་གེ་སྟོང་བརྒྱད་ཅུ་གཅོད་པར་བྱེད་དོ། །དེའི་ཚུལ་ནི། དབྱངས་ཐུང་ངུ་
རྣམས་ཀྱི་མཐར་ཐིག་ལེ་ཅན་དང༌། རིང་པོ་རྣམས་ཀྱི་མཐར་ཚེག་དྲག་ཅན་སྦྱར་བ་འདི་ལྟར།
ཨ་ཨི་རྀ་ཨུ་ལྀ་ཨཾ། ཨ་ཨེ་ཨར་ཨོ་ཨ་ཨཾ། ཧ་ཡ་ར་ཝ་ལ་ཧཾ། དེ་བཞིན་དུ་ཨཱ་ཨཱི་རཱྀ་ཨཱུ་ལཱྀ་
ཨཱཿདང༌། ཨཱ་ཨཻ་ཨཱར་ཨོཾ་ཨཱལ་ཨཱཿ ཧཱ་ཡཱ་རཱ་ཝཱ་ལཱ་ཧཿ འདི་རྣམས་གསལ་བྱེད་སུམ་ཅུ་ལ་སྲོག་
ཏུ་ཞུགས་པ་སྟེ། དབྱངས་ལྔ་པོ་རྣམས་མཁའ་སོགས་ཁམས་ལྔ་དང༌། ཚེག་དྲག་དང་ཐིག་ལེ་
ཅན་ནི་ཡེ་ཤེས་ཀྱི་ཁམས་སོ། །དེ་ཡང་ཕྱི་རོལ་དུ་ཟླ་བ་སོ་སོའི་ཞག་སུམ་ཅུ། ནང་དུ་ཚིགས་སོ་
སོའི་རྩ་སུམ་ཅུ་རླུང་སོགས་ཀྱི་ཁམས་སོ་སོ་བ་གཞན་དུ་ཡི་གེ་དང་ལྷ་སུམ་ཅུ་རྣམས་འབྲེལ་བ་
ཅན་ནོ། །དེ་ཡང་ལག་པའི་ཚིགས་ཆེན་དྲུག་དང་རྐང་པའི་དྲུག་དེ་བཅུ་གཉིས་པོ་ཁྱིམ་བཅུ་
གཉིས་དང་སྦྱར་ནས། ལག་པ་གཡས་ཀྱི་ཕྲག་ཚིགས་ལས་ཀྱི་འཁོར་ལོ་ཆུ་སྲིན་གྱི་ཁྱིམ་ཟླའི་
རྩ་འདབ་སུམ་ཅུ་ཡོད་པའི་ས་སོགས་རྩ་དང་པོ་དྲུག་ལ་ཀྐཱ ཤྲྰིཀྵུཀྲྀཤྲྰིཀྐཱ་ཞེས་པ་དྲུག་དང༌། དེ་
བཞིན་དུ་བྱ་བའི་འཁོར་ལོ་མཐེ་བོང་གཡས་པའི་འོག་གི་ཚིགས་ཀྱི་རྩ་འདབ་དྲུག་ལའོ། །དེ་
བཞིན་ཁྱུ༔སོགས་དྲུག་ཕྲག་ཚིགས་ཀྱི་ཆུ་ཡི་རྩ་དྲུག་ཚན་གཉིས་པ་དང༌། མཛུབ་མོའི་འོག་གི་
142

དུས་འཁོར་ནང་ལེ་འགྲེལ
རྩ་དྲུག་ལ་དང་གྒཱསོགས་དྲུག་ཕྲག་ཚིགས་ཀྱི་མེ་ཡི་རྩ་འདབ་དྲུག་ཚན་གསུམ་པ་དང་། གུང་
མོའི་འོག་གི་ཚིགས་ཀྱི་རྩ་དྲུག །སྦྲུསོགས་དྲུག་ཕྲག་ཚིགས་ཀྱི་རླུང་གི་རྩ་དྲུག་ཚན་བཞི་པ་
དང༌། མིང་མེད་རྩ་བའི་རྩ་དྲུག །དྡཱསོགས་དྲུག་ཕྲག་ཚིགས་ཀྱི་སྡེ་ཚན་ལྔ་པའི་མཁའ་ཁམས་
ཀྱི་རྩ་དྲུག་དང༌། མཐེའུ་ཆུང་འོག་ཚིགས་ཀྱི་རྩ་དྲུག་ལའོ། །དེ་ལྟར་ཉིན་ཞག་དྲུག་དྲུག་གིས་
སོགས་ཀྱི་དཀྱིལ་འཁོར་གྱི་རྩ་དང་ཡི་གེ་ཉི་མས་འདོར་ཏེ་ཉིན་ཞག་སུམ་ཅུས་དཀྱིལ་འཁོར་ལྔ་
འདོར་རོ། །དེ་ནས་གཡོན་པའི་ཕྲག་ཚིགས་ཀྱི་རྩ་འདབ་བུམ་པའི་ཁྱིམ་ཟླའི་ཡི་གེ་རྣམས་ལ་
འཕོ་སྟེ། ང་ངི་དྲྀ་ངུ་རྻ་རཾ། གཡོན་པའི་ཕྲག་ཚིགས་ལས་ཀྱི་འཁོར་ལོའི་ནམ་མཁའ་ལ་སོགས་
པ་དང་པོའི་རྩ་དྲུག་དང༌། བྱ་བའི་འཁོར་ལོ་གཡོན་པའི་མཐེའུ་ཆུང་གི་འོག་གི་ཚིགས་ཀྱི་རྩ་
དྲུག་ལའོ། །དེ་བཞིན་དུ་གྷ་གྷི་སོགས་ཀྱིས་ལས་ཀྱི་འཁོར་ལོ་ཕྲག་ཚིགས་དེའི་རླུང་གི་རང་
བཞིན་གྱི་རྩ་དྲུག་དང༌། མིང་མེད་ཀྱི་འོག་གི་རྩ་དྲུག་དང༌། ག་གི་སོགས་དྲུག་གིས་བྱ་བའི་
འཁོར་ལོ་དེ་དང་། གུང་མོའི་འོག་གི་ཚིགས་ཀྱི་མེ་ཡི་རྩ་འདབ་དྲུག་དང༌། ཁ་ཁི་སོགས་དྲུག་
གིས་ཚིགས་ཆེན་དེ་དང༌། མཛུབ་མོའི་རྩ་འདབ་ཆུ་དྲུག་དང༌། ཀ་ཀི་སོགས་དྲུག་གིས་ཚིགས་
དེ་དང་མཐེ་བོང་འོག་གི་རྩ་འདབ་ས་ཁམས་པ་དྲུག་འདོར་རོ། །དེ་ལྟར་གཡས་ཕྱོགས་ཀྱི་
ཚིགས་དང་ཚིགས་ཕྲན་རྣམས་ལ་གསལ་བྱེད་བརྩེགས་མ་སྡེ་པའི་ཡི་གེ་ལུགས་འབྱུང་དུ་
བཀོད་པ་ལ་དབྱངས་རིང་པོ་ལུགས་ཟློག་ཏུ་བཀོད་པ་སྲོག་ཏུ་ཞུགས་པས་དབྱེ་བ་སུམ་ཅུ་དང༌།
ལུས་ཀྱི་གཡོན་ཕྱོགས་ཀྱི་ཚིགས་དང་ཚིགས་ཕྲན་རྣམས་ལ་སྡེ་པའི་གསལ་བྱེད་རྐྱང་པ་ལུགས་
བཟློག་ཏུ་བྱས་པ་ལ་དབྱངས་ཐུང་ངུ་ལུགས་འབྱུང་དུ་ཞུགས་པས་དབྱེ་བ་སུམ་ཅུ་འགོད་པ་དང༌།
གྲུ་ཚིགས་དང་སོར་མོའི་བར་ཚིགས། མཁྲིག་ཚིགས་དང་སོར་མོའི་སྟེང་གི་ཚིགས་ཟུང་དུ་སྦྱར་
ལ༑ དེ་ཡང་གཡས་ཀྱི་ཕྱོགས་སུ་མཐེ་བོ་ནས་རིམ་པར་དང༌། གཡོན་གྱི་ཕྱོགས་སུ་མཐེའུ་ཆུང་
ནས་ཡར་རིམ་པར་སྦྱར་བ་དང༌། གཡས་ཀྱི་ཕྱོགས་ཀྱི་ཚིགས་ཐམས་ཅད་དུ་དྲུག་ཚན་རེ་རེ་ས་
143

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཆུ་མེ་རླུང་མཁའ་ལྔ་སྡད་རིམ་གྱི་ཁམས་དང༌། གཡོན་གྱི་ཚིགས་ཐམས་ཅད་དུ་མཁའ་རླང་མེ་
ཆུ་ས་ལྔ་སྐྱེད་རིམ་གྱི་ཁམས་དང་སྦྱར་བ་ཐམས་ཅད་དུ་ཤེས་པར་བྱས་ནས། སྔ་མའི་རིགས་
བསྒྲེས་ཏེ་སྦྱར་ཚུལ་ཤེས་པར་བྱས་ཏེ། གཡས་པའི་གྲུ་ཚིགས་དང་མཐེ་བོང་སོགས་ཀྱི་བར་
ཚིགས་རྣམས་ལ། ༄ སོགས་ཙ་སྡེ་རིང་པོ་ཉ་ཡི་ཁྱིམ་ཟླ་དང༌། གཡོན་པའི་གྲུ་ཚིགས་དང་
མཐེའུ་ཆུང་སོགས་ཀྱི་བར་ཚིགས་ལ། ཉ་ཉི་སོགས་ཙ་སྡེ་ཐུང་ངུ་ལུག་གི་ཁྱིམ་ཟླ་དང༌། དེ་
བཞིན་ལག་གཡས་མཁྲིག་ཚིགས་དང་མཐེ་བོང་སོགས་སོར་མོའི་རྩེ་ཡི་ཚིགས་ལ་ཊཱསོགས་
ཊ་སྡེའི་རིང་པོ་གླང་གི་ཁྱིམ་ཟླ་དང༌། གཡོན་པའི་མཁྲིག་ཚིགས་དང༌། མཐེའུ་ཆུང་སོགས་ཀྱི་
སྟེང་ཚིགས་ལ་ཊ་ཊི་སོགས་ཊ་སྡེ་ཐུང་ངུ་འཁྲིག་པའི་ཁྱིམ་ཟླ་སྟེ། དེ་ལྟར་ལག་པའི་ཚིགས་ཆེན་
དྲུག་བྱང་བགྲོད་ཀྱི་ཁྱིམ་ཟླ་དྲུག་དང་སྦྱར་བ་ལ་ཞག་དང་ཡི་གེ་བརྒྱ་དང་བརྒྱད་ཅུའོ། །དེ་ནས་
གཡོན་པའི་ལག་པའི་སོར་མོའི་སྟེང་གི་ཚིགས་ནས་གཡས་པའི་ཕྲག་པའི་ཚིགས་ཀྱི་རྩ་དང་
པོའི་བར་དུ་ཞག་བརྒྱ་བརྒྱད་ཅུས་ཉི་མ་ལྷོར་ལྡོག་པས་ཉིན་མོ་འགྲིབ་ཅིང་མཚན་མོ་འཕེལ་བ་
དེ་སྲིད་དུ་ཟླ་བའི་ཐུར་སེལ་གྱི་རླུང་ལ་འཆི་ལྟས་ཀྱི་རྩ་འཆད་པ་རྒྱུའོ། །དེ་ཡང་ལས་ཀྱི་འཁོར་
ལོ་རྐང་པ་གཡས་པའི་དཔྱི་ཚིགས་དང་བྱ་བའི་འཁོར་ལོ་རྐང་པ་གཡས་པའི་མཐེ་བོང་འོག་གི་
རྩ་འདབ་ནས་མཐེའུ་ཆུང་འོག་གི་རྩའི་བར་དུ་པ་སྡེའི་ཡི་གེ་སུམ་ཅུ་ཀརྐ་ཊའི་ཁྱིམ་ཟླའི་དབྱེ་
བས་ས་སོགས་ཁམས་ལྔ་སྡུད་རིམ་ལ་རྒྱུ་སྟེ། པྲཱཉྙཾ་སོགས་སོ། །སེང་གེའི་འཕོ་བ་ཁྲུམས་གྱི་
ཟླ་བ་ལ་གཡོན་པའི་དཔྱི་ཚིགས་དང་མཐེའུ་ཆུང་འོག་གི་རྩ་འདབ་ལ་མ་མི་སོགས་ཡི་གེ་སུམ་
ཅུ་དྲུག་ཚན་རེ་རེ་མཁའ་སོགས་ཀྱི་དཀྱིལ་འཁོར་ལྔ་འདོར་བར་བྱེད་པར་རྒྱུའོ། །དེ་ནས་བུ་
མོའི་ཁྱིམ་ཟླ་རྐང་གཡས་པུས་ཚིགས་དང་། མཐེ་བོང་གི་ཚིགས་དབུ་མ་སོགས་ལ། ཏྟཱ ཏཱཾ་
སོགས་ཏ་སྡེ་རིང་པོའི་ཡི་གེ་སུམ་ཅུ་དང༌། སྲང་གི་ཁྱིམ་ཟླ་རྐང་གཡོན་པུས་ཚིགས་དང་རྐང་
གཡོན་མཐེའུ་ཆུང་དབུ་མའི་ཚིགས་སོགས་ལ། ན་ནི་སོགས་ཏ་སྡེ་ཐུང་ངུའི་ཡི་གེ་སུམ་ཅུ་དང༌།
144

དུས་འཁོར་ནང་ལེ་འགྲེལ།
སླར་ཡང་སྡིག་པའི་ཁྱིམ་ཟླ་རྐང་པ་གཡས་ཀྱི་ལོང་བུའི་ཚིགས་དང་མཐེ་བོང་གི་སྟེང་ཚིགས་
སོགས་ལ་སྨ༔ སྨྲ་སོགས་ས་ཡི་དཀྱིལ་འཁོར་ལ་དང༌། དྡྷསྤྱི་སོགས་དྲུག་ཆུ་དཀྱིལ་དང༌། ཤྲྰི་
སོགས་མེ་དཀྱིལ་དང༌། ༣ཉྙཾ་སོགས་དྲུག་རླུང་དཀྱིལ་དང་། ཎྜཱ ྃ་སོགས་དྲུག་མཁའ་དཀྱིལ་གྱི་
རྩ་འདབ་དྲུག་འདོར་བར་བྱེད་པའོ། །དེ་བཞིན་གཞུ་ཡི་ཁྱིམ་ཟླ་རྐང་གཡོན་ལོང་ཚིགས་དང་
རྐང་པའི་མཐེའུ་ཆུང་སོགས་ཀྱི་སྟེང་གི་སོར་མོའི་ཚིགས་ཀྱི་རྩ་འདབ་དྲུག་རེ་ལ་ངྐཆི་སོགས་
དྲུག་མཁའ་དཀྱིལ་དང༌། ཤ་ཤི་སོགས་རླུང་དཀྱིལ་དང༌། ཥ་ཥི་སོགས་མེ་དཀྱིལ་དང་སྤ་སྤི་
སོགས་ཆུ་དཀྱིལ་དང་། ས་སི་སོགས་ས་དཀྱིལ་ཏེ་དེ་ལྟར་ཡི་གེ་སུམ་ཅུས་རྩ་འདབ་སུམ་ཅུའི་
ཡི་གེ་འདོར་ཞིང་ལྷོར་བགྲོད་ཀྱི་ཁྱིམ་དྲུག་རྐང་པའི་ཚིགས་ལ་སྦྱར་བའོ། །དེ་ནས་གཡོན་
བགྲོད་ལ་ཕུང་པོ་ལྔའི་ཁམས་སྡུད་རིམ་དང་འབྱུང་བའི་ཁམས་ལྔ་སྐྱེད་པའི་རིམ་པས་ཉི་མ་
བྱང་དུ་ལྡོག་སྟེ། རྐང་པ་གཡས་པ་ལ་ཆུ་སྲིན་གྱི་དབྱེ་བས་ཟླ་བ་ལྷོར་ལྡོག་གོ། །དེ་ལྟར་བགྲོད་
པ་གཉིས་དང་ཁྱིམ་ཟླ་བཅུ་གཉིས་རྫོགས་པས་དབུ་མའི་དུས་ཀྱི་འཁོར་ལོ་ལོ་གསུམ་ལས། ལོ་
དང་པོ་སྙིང་སྟོབས་ཀྱི་ཡོན་ཏན་གྱི་དབྱེ་བའི་ཉིན་མོ་འཕེལ་བ་ཉི་མའི་ཕྱོགས་དང་མཚན་མོ་
འཕེལ་བ་ཟླ་བའི་ཕྱོགས་ཀྱི་དུས་ལ་འཆི་ལྟས་ཀྱི་རྩ་གཅོད་པ་དང་པོ་རིམ་པར་འབྱུང་ངོ༌། །དེ་
ནས་ལོ་གཉིས་པ་རྡུལ་གྱི་ཡོན་ཏན་གྱི་དུས་སུ་འཕེལ་བའི་དབྱངས་ཀྱིས་ཕྱེ་བའི་ཀ་ལ་སོགས་
པ་ཆུ་སྲིན་ལ་སོགས་པའི་དབྱེ་བའི་ཚིགས་རྣམས་ལ་སྔ་མ་བཞིན་དུ་རིག་པར་བྱ་སྟེ། ཆུ་སྲིན་
ལ་ཀྐཱ༔ ཀྐཱ་ལ་སོགས་དང༌། བུམ་པ་ལ་ང་ངེ་ངར་ངོ་ངལ་ ཾ་སོགས་སྔ་མའི་རྩ་བའི་དབྱངས་ལྔའི་
ཚབ་ཏུ་འཕེལ་བའི་དབྱངས་སྲོག་ཏུ་ཞུགས་པ་ཙམ་གྱི་ཁྱད་པར་རོ། །དེ་ལའང་ཡི་གེ་སུམ་བརྒྱ་
དྲུག་ཅུས་ལོ་གཉིས་པ་རྫོགས་པར་འགྱུར་རོ། །ལོ་གསུམ་པ་མུན་པའི་ཡོན་ཏན་གྱི་དུས་སུ་
བསྒྱུར་བའི་དབྱངས་རིང་ཐུང་བཅུ་གཉིས་པོ་སྲོག་ཏུ་ཞུགས་པའི་ཀ་སོགས་གསལ་བྱེད་སུམ་ཅུ་
སྟེ༑ ཆུ་སྲིན་ལ་ཀྵུ17 #ཀྶ་སོགས་དང་། བུམ་པའི་ཁྱིམ་ཟླ་ལ་དྷ་ངྒ་དྷརྨཱ་དྷ་ཞེས་པ་སོགས་
145

༼ཞ༽
མི་ཕམ་བཀའ་འབུམ རྒྱུད་སྡེ་སྤྱི་འགྲེལ་གྱི་སྐོར།
སུ་འགྱུར་ཏེ། ཡི་གེ་སུམ་བརྒྱ་དྲུག་ཅུས་ལོ་ཐ་མ་རྫོགས་ཏེ། དེ་ལྟར་རྩ་འདབ་རེ་རེའི་སྟེང་དུ་ལོ་
གསུམ་ལ་ཡི་གེ་གསུམ་རེ་བབ་པ་ལོ་གསུམ་གྱི་ནང་དུ་རྩ་འདབ་སུམ་བརྒྱ་དྲུག་ཅུའི་ཡི་གེ་སྟོང་
བརྒྱད་བརྒྱ་འདོར་བ་ནི་ལོ་གསུམ་གྱི་རྩ་དང་ཡི་གེ་གཅོད་པའི་ངེས་པའོ། །སྐབས་འདིར་
དོགས་པ་དཔྱད་པ་ལ། ལོ་བརྒྱའི་ཡེ་རླུང་གི་གྲངས་བསྡོམ་པའི་ལོ་གསུམ་ཕྱོགས་གསུམ་འོང་
བ་ཡིན་ཡང༌། ཚེ་ལོ་བརྒྱ་པ་རྣམས་ཀྱི་ལོ་དགུ་ཅུ་རྩ་དྲུག་དང་ཟླ་བ་བཅུ་དང་ཞག་བཅོ་ལྔ་
རྫོགས་པའི་མཚམས་ནས་ལོ་གསུམ་ཕྱོགས་གསུམ་མགོ་ཚུགས་པ་ན། སྣ་བུག་གཡོན་ཁོ་ན་ལ་
ཞག་གཅིག་གསུམ་སོགས་དང༌། གཡས་ཁོ་ནར་གཉིས་བཞི་སོགས་བརྒྱུས་པས་གཡས་
གཡོན་གྱི་འཕོ་བ་བཅུ་གཉིས་མེད་པས་དེའི་འཕོ་མཚམས་ཀྱི་ཡེ་རླུང་ཇི་ལྟར་རྒྱུ་བ་བསམ་པར་
བྱ་དགོས་པ་དང༌། ཞག་རེར་ཡེ་རླུང་དྲུག་བརྒྱ་དོན་ལྔ་རྒྱུ་བ་དེ་ལ་ཆུ་སྲང་ང་དྲུག་དང་བཞི་ཆ་
རེ་ལ་ཆུ་ཚོད་དུ་བྱས་པའི་ཆུ་ཚོད་གཉིས་ཀྱི་ཡེ་རླུང་རྒྱུ་བས་རྩ་གཉིས་རེ་འཆད་པས་ལོ་བརྒྱའི་
དུས་སུ་རྩ་བདུན་ཁྲི་ཉིས་སྟོང་འཆད་པའང་ཇི་ལྟར་འབྱུང་སྙམ་པ་དང༌། ལོ་གསུམ་གྱི་མགོ་
ཚུགས་ནས་འཕོ་བའི་འདབ་མའི་རྩ་རྣམས་འདོར་བས་འཕོ་བ་དེ་དག་མེད་ལ། དེའི་ཚེ་དེ་དག་
གི་མཚམས་སུ་ཡེ་རླུང་ཇི་ལྟར་རྒྱུ་སྟེ། དེ་ལྟར་ན་ལོ་བརྒྱའི་ཡེ་རླུང་ལོ་གསུམ་ཕྱོགས་གསུམ་གྱི་
གྲངས་སུ་ཇི་ལྟར་ལོངས་སྙམ་པ་ནི་དོགས་པའོ། །དེ་ལ་མཁས་པ་དག་གིས་འདབ་མ་འདོར་
ཡང་དབུགས་ཀྱི་རྒྱུ་གྲངས་སྔ་མ་ལས་དམན་དུ་སོང་བ་མེད་པས་འབྱུང་བ་ཐ་མལ་བའི་རླུང་གི་
གྲངས་སུམ་བརྒྱ་དྲུག་ཅུ་རེའི་མཚམས་སུ་ནང་དུ་དབུ་མའི་རླུང་རྒྱུ་བ་ནི་སྔ་མ་ལྟར་ཡོད་པ་ཡིན་
ནོ་ཞེས་དང༌། ཡང་འཕོ་བ་བཅུ་གཉིས་དོར་བ་ཡང་སྔར་ལོ་གོ་དྲུག་ཡན་ཆད་ལ་རྒྱུ་བ་ལྟ་བུ་
མེད་ཀྱང༌། གང་ཟག་དེའི་འཕོ་བ་བཅུ་གཉིས་མེད་པ་མ་ཡིན་ཏེ། ལྟེ་བའི་རྩ་འདབ་ལ་འཕོ་བ་
བཅུ་གཉིས་ཡོད་ཀྱང༌། སྣ་བུག་ལ་བཅུ་གཉིས་སུ་རྒྱུ་ཚུལ་དེ་ལྟ་བུ་མེད་དོ་ཞེས་བཤད་ཀྱང༌།
དོར་རྒྱུ་ལྟེ་བའི་རྩ་འདབ་ཀྱི་འཕོ་བ་ཡིན་ལ་དེའི་དབང་གིས་སྣའི་བུག་པ་གཡས་གཡོན་དུའང་
146

དུས་འཁོར་ནང་ལེ་འགྲེལ།
རྒྱུ་བ་སྤོ་བ་ཡིན་པས། ལྟེ་བའི་འཕོ་བ་མདོར་ན་སྣའི་འཕོ་བ་འདོར་བ་ཇི་ལྟར་ཡིན་པ་དཔྱད་
དཀའ་འོ། །ཡང་དབུ་མའི་ལོ་གསུམ་གྱི་ཞག་དགུ་བརྒྱ་སུམ་ཅུའི་རིང་ལ་དཀྱིལ་འཁོར་ལྔའི་
རླུང་ཐམས་ཅད་འདོར་བར་བཤད་པ་ལྟར་ན་དེ་ཕན་ཆད་ས་སོགས་ཀྱི་འབྱུང་བའི་རླུང་གང་
ཡང་རྒྱུ་བ་མེད་དགོས་ནའང༌། .ལོ་གསུམ་དང་ཕྱོགས་གསུམ་གྱི་མཐར་ཡང་སྟོང་པ་དང་ས་
དཀྱིལ་གྱི་དབུགས་རྒྱུ་བར་འགྲེལ་ཆེན་ལས་གསུངས་པ་དང་འགལ་ཞིང༌། དཀྱིལ་འཁོར་ལྔ་
བཅད་པའི་རྗེས་སུ་ཡོན་ཏན་གསུམ་གྱི་ཁམས་ཟད་བྱེད་སྣ་བུག་གཡོན་ནས་ཞག་སོ་གཅིག་པ་
ཚན་གཉིས་དང༌། གཡས་ནས་སོ་གཉིས་པ་ཚན་གཉིས་སོགས་རྒྱུ་བའི་རླུང་དེ་འབྱུང་ལྔའི་རླུང
གང་ཡང་མིན་པར་འགྱུར་ལ། གལ་ཏེ་སྐབས་དེར་ཡང་དཀྱིལ་འཁོར་ལྔའི་རྒྱུ་བ་ཡོད་ན།
དཀྱིལ་འཁོར་ལྔ་ཇི་ལྟར་འདོར་སྙམ་པ་ནི་དོགས་པའོ། །དེ་ལ་སྔ་མ་དག་སྣ་བུག་གི་དཀྱིལ་
འཁོར་ལྔའི་རླུང་དོར་ཡང་ལྟེ་བའི་རྩ་འདབ་ཀྱི་དེ་དག་ད་དུང་དོར་བ་མེད་དེ། དབུ་མའི་རླུང་ང་
དྲུག་རྐང་བཅས་ཀྱང་དབུ་མའི་ནང་གི་སྐབས་ཤིག་ཏུ་འོག་ཏུ་བཟློག་གི། སྟེང་གི་སྣ་སྒོར་འབྱུང་
བ་མ་ཡིན་ཏེ། དུས་རྒྱུན་འཕོ་བ་བཅུ་གཉིས་ཀྱི་སྐབས་སུའང༌། དབུ་མའི་དབུགས་ང་དྲུག་རྐང་
བཅས་རྒྱུ་བའི་རྐང་པ་བཞི་ཆ་པ་དེ་ནི་སྣ་སྒོར་མི་སླེབ་པར་དབུ་མའི་ནང་གི་སྐབས་ཞིག་ནས་
འོག་ཏུ་བཟློག་པ་ལྟ་བུར་ལོ་གསུམ་སོགས་ཀྱི་སྐབས་འདིར་ཡང་དབུ་མའི་དབུགས་དེ་སྣ་སྒོར་
སླེབས་ནས་མཉམ་རྒྱུ་བྱེད་པས་མ་ཁྱབ་ཅིང༌། ཟླ་བའི་འཆི་ལྟས་ཀྱི་སྐབས་སུ་ཁྱིམ་གྱི་འདབ་མ་
ཡོངས་སུ་དོར་ཡང་དབུགས་ཀྱི་འཁོར་ལོ་དམན་པ་མེད་དོ་ཞེས་བཤད། དེ་ལྟར་བཤད་པ་དག་
གི་གནད་བསྡུས་ན། ཇི་སྲིད་དབུགས་ཀྱི་འཁོར་ལོ་ཡོངས་སུ་དོར་ཏེ་དབུགས་ཆད་པ་དེ་སྲིད་དུ་
རྒྱུ་བའི་དབུགས་ནི་ཡེ་ཤེས་ཀྱི་ཆ་ཡི་དབུགས་དང༌། ལས་རླུང་འབྱུང་ལྔའི་ཆ་ཡི་དབུགས་
གཉིས་སུ་གནས་པ་ལ། དབུགས་ཀྱི་འཁོར་ལོ་འབྱུང་ལྔའི་དཀྱིལ་འཁོར་རྣམས་རིམ་པར་དོར་
ནས་ཐ་མ་གཡས་ཀྱི་ས་དང་གཡོན་པའི་ནམ་མཁའ་འབའ་ཞིག་གི་རིང་ལའང་སྣ་བུག་གཡས་
147

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གཡོན་ནས་དབུགས་རྒྱུ་གྲངས་ཉུང་དུ་མི་འགྱུར་ལ། གཡས་གཡོན་གྱི་འདབ་མ་གཞན་དོར་ཏེ་
གཉིས་ལ་བབ་ཀྱང་གཡས་གཡོན་དུ་རྒྱུ་བ་ཡོད་ཆོག་པས་ཇི་སྲིད་རོ་རྐྱང་གི་ལམ་གྱི་རྒྱུ་བའི་
ལས་རླུང་མཐའ་དག་ཆད་དེ་དབུ་མར་ཞག་གཅིག་བབས་པ་ན་ཡང་སྣའི་དབུགས་རྒྱུ་བ་ཙམ་
ཡོད་མོད། དེ་དག་འདབ་མ་བཅུ་གཉིས་ནས་འབབ་མི་དགོས་པར་དབུས་ཀྱི་དབུ་མའི་ཆ་ནས་
འབབ་ཅིང༌། དེའི་མཐར་དབུགས་རྒྱུན་ཆད་པ་ཡིན་པས། ཇི་སྲིད་དབུ་མ་འབའ་ཞིག་ནས་
འབབ་པའི་ཞག་གཅིག་པོ་དེ་ལ་མ་ཐུག་གི་བར་དུ་དཀྱིལ་འཁོར་དང་རྩ་འདབ་གཞན་རིམ་པས་
དོར་ཏེ་ཕྱི་མའི་མཐར་ཐུག་པའི་ཆ་དེ་ཡིས་གཡས་དང་གཡོན་དུ་དབུགས་ཀྱི་འཁོར་ལོ་འབབ་པ་
ཡིན་པས་སྐྱོན་དེ་དག་མེད་པ་ཤེས་པར་བྱའོ། །ཡང་འཕོ་བ་བཅུ་གཉིས་ལ་དཀྱིལ་འཁོར་བཅུ་
ལས་མེད་པས་དེའི་རྒྱུ་ཚུལ་དཔྱད་པའི་སྐབས་སུ་གཡོན་ལ་ཐོག་མཐར་ནམ་མཁའ་ལན་གཉིས།
གཡས་ལ་ས་ལན་གཉིས་ཏེ་དྲུག་ཏུ་བྱེད་པ་ཡོད་ཅིང༌། ས་དང་ནམ་མཁའ་ལ་ཁམས་ཐ་དད་
མེད་པས་དཀྱིལ་འཁོར་བཅུ་ལས་གཞན་དུ་མི་འགྱུར་ཟེར་ཀྱང་། འཕོ་ཆུང་རེ་ལ་དབུགས་སུམ་
བརྒྱ་དྲུག་ཅུ་རེར་ངེས་པ་དང་། དེའི་མཚམས་སུ་དབུགས་བཅུ་གཅིག་དང་རྐང་བཅས་ཡེ་རླུང་རྒྱུ་
བར་བཤད་པ་འདིས་འཕོ་ཆེན་རེ་རྫོགས་པའི་རྗེས་སུ་ཡེ་རླུང་ང་དྲུག་རྐང་བཅས་རྒྱུ་བ་འདི་མི་
བདེ་བས། འཕོ་ཆུང་རེའི་མཚམས་སུ་ཡེ་རླུང་བཅུ་གཅིག་རྐང་བཅས་རྒྱུ་བ་འདི་བྱས་ན་འཕོ་ཆུང་
རེའི་མཐར་རྒྱུ་བའི་ཡེ་རླུང་གི་ཚད་ཀྱང་དེ་དང་འདྲ་བར་གསུངས་པ་དང༌། གཡས་གཡོན་གྱི་
འདབ་མ་དྲུག་ལ། དཀྱིལ་འཁོར་ལྔའི་རང་བཞིན་གྱི་དཀྱིལ་འཁོར་སུམ་ཅུ་འབྱུང་བ་སོགས་མི་
འགྲིག་པ་གང་ཡང་མེད་པས་འཕོ་ཆེན་རེའི་ཡེ་རླུང་གི་གྲངས་བསགས་ནས་འཕོ་ཆེན་རེའི་
མཐར་རྒྱུ་བ་མིན་པར་འཕོ་ཆུང་རེའི་མཐར་སོ་སོའི་ཡེ་རླུང་རྒྱུ་བ་འདོད་དགོས་སོ། །དེ་དག་
རགས་པ་མདོར་བསྡུས་ཙམ་གྱི་དོགས་གནས་དཔྱད་པ་སྟེ་ཞིབ་ཏུ་མ་སྤྲོས་སོ། །དེ་ལྟར་ལོ་
གསུམ་གྱི་ཞག་སྟོང་བརྒྱད་ཅུ་ལ་གསལ་བྱེད་ཀྱི་ཆོས་ཅན་རྩ་ནི་སུམ་བརྒྱ་དྲུག་ཅུ་རྫོགས་པར་
148

དུས་འཁོར་ནང་ལེ་འགྲེལ།
ཆད་པ་ན་ཕྱོགས་གསུམ་པོ་ཉིད་ཀྱི་ཞག་ཞེ་ལྔ་པོའི་ནང་དུ་དབྱངས་ཐུང་ངུ་བཅོ་ལྔ། རིང་པོ་བཅོ་
ལྔ་ཤིན་ཏུ་རིང་པོ་བཅོ་ལྔ་སྟེ། དབྱངས་དེ་དག་གི་ཆོས་ཅན་བཅད་པར་བྱ་བའི་རྩ་ནི། དབྱངས་
ཀྱི་ཉིན་ཞག་དེ་དག་གི་དབང་གིས་དབྱངས་ཀྱི་ཆོས་ཅན་གྱི་རྩ་ཉི་མའི་དབྱེ་བས་ཉི་མ་དང༌།
གསལ་བྱེད་ཀྱི་ཆོས་ཅན་གསང་བའི་རྩ་ཟླ་བའི་དབྱེ་བས་ཟླ་བའི་འཆི་བ་རྒྱུ་བ་སྟེ། གོང་དུ་
བརྗོད་པ་བཞིན་དུ་མགྲིན་པར་རྩ་ཉེར་བརྒྱད། དཔྲལ་བར་བཅུ་བཞི། མངལ་ཟླའི་དབང་གིས་
གསང་བའི་རྩ་སུམ་ཅུ་བཅས་ཞག་སུམ་ཅུས་བཅད་དེ། དེ་ལྟར་ན་ཞག་དོན་བདུན་དང་ནི། དེ་
ནས་མགྲིན་པའི་རྩ་སྟོང་པ་བཞི་དང༌། དཔྲལ་བའི་གཉིས་དང༌།འཚོ་བའི་མཚན་མོ་གསུམ་གོང་
བཤད་ལྟར་དགུ་ལས་དབུ་མའི་ཞག་གཅིག་པོ་མ་བརྩིས་པའི་ཞག་བརྒྱད་གོང་གི་སྟེང་དུ་བསྣན་
པའི་ཞག་བརྒྱད་ཅུ་ནི་ཆུ་ཚོད་ང་དྲུག་དང་བཞི་ལ་ཞག་དུ་བྱས་པ་དེའི་དབང་གིས་ཡིན་ཏེ་གོང་དུ་
བརྗོད་ཟིན་ཏོ། །དེ་ལྟར་དབྱངས་ཀྱི་ཆོས་ཅན་ཞག་ཞེ་ལྔ་ལ་གསུམ་ནི་ཞེས་པ་གསུམ་གསུམ་སྟེ་
དྲུག་ནི་སྟོང་པ་སྟེ་མགྲིན་པའི་བཞི་དང་། དཔྲལ་བའི་གཉིས་པོ་ཞེས་པའི་དོན་འདྲ་སྟེ་རྒྱ་དཔེར་
ཆད་དམ་བརྟག །དེ་བཞིན་གསང་བའི་རྩ་གསལ་བྱེད་ཀྱི་ཆོས་ཅན་ལའང་གཉིས་སྟོང་པའོ། །
ཞག་འདི་དག་ལས་ཞག་བརྒྱད་ནི་སྙིང་གའི་པདྨ་ལ་རྒྱ་སྟེ། དེ་ལྟར་རྩ་རྣམས་ལ་རྒྱུ་བ་དང་ནི་
སླར་མི་རྒྱུ་བར་ཟད་པ་ཡང་བྱེད་ལ། དེ་ནས་རླུང་བཅུ་པོ་རྣམས་ཡང་དག་པར་འདུས་ཏེ་ལྟེ་བ་
ལ་ཉིན་དང་མཚན་མོའི་དུས་སུ་དབུགས་ནི་འབྱུང་བ་དང་འཇུག་པ་ཡི་འཁོར་ལོ་ཉམས་པ༵་
དག་གི་བར་དུ་འཚོ་བ་དག་གི་མཚན་མོ་གཅིག་ཏུ་འགྱུར་རོ། །དེ་ནས་ལས་ཀྱི་དབང་གིས་རྣམ་
ཤེས་གཞན་དུ་འཕོ་བ་ཡིན་ལ།ཚེ་ལོ་བརྒྱ་པ་རྣམས་དབུ་མའི་ལོའི་དུས་སུ་འཆི་བ་རྣམས་ཀྱི་རྩ་
གཅོད་ཚུལ་གྱི་ངེས་པའོ།།དེ་ནས་ལྟེ་བ་སྤྲུལ་པའི་འཁོར་ལོ་ལ་སོགས་པ་ལ་སྔར་བཅད་ཟིན་གྱི་
ལྷག་མ་དྲུག་ཆ་རེ་མ་བཅད་པར་བཞག་པ་དེ་རྣམས་སུ་རླུང་རྒྱུ་བ་གསུངས་ཏེ། ཇི་ལྟར་ན། ལོ་
གསུམ་ཕྱོགས་གསུམ་གྱི་རྩ་གཅོད་པའི་རླུང་རྒྱུས་པའི་མཐར་འཆི་བ་ལ་ཞག་དྲུག་ཡོད་པའི་
149

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཁོངས་སུ་རླུང་བཅུ་རྒྱུ་སྟེ། དེ་ཡང་ལྟེ་བ་དང་མགྲིན་པ་དང་དཔྲལ་བ་དང་རང་གི་སྙིང་གའི་པདྨ་
དག་ལ་རླུང་རྒྱུ་བ་གཏན་བཅད་དུ་མ་བྱས་པའི་རྩ་ནི་ལྷག་མ་དང་བཅས་པ་སྟེ་རིམ་པ༵་བཞིན་ལྟེ་
བར་ཉི་མ་སྟེ་བཅུ་གཉིས། མགྲིན་པ་རོ་སྟེ་དྲུག་དང༌།དཔྲལ་བར་མེ་སྟེ་གསུམ་དག་གནས་ཏེ།
རང་གི་སྙིང་གའི་པདྨར་ཕྱེད་དང་བཅུས་པའི་རྩ་ནི་དེ་བཞིན་དུ་ལྷག་མ་ཉིད་དོ། །ལག་པ་དང་
རྐང་པའི་ཚིགས་ལ་ཆོས་ཀྱིས་བསྒྱུར་བའི་དུས་ཞེས་དྲུག་ཅུ་རྣམས་ལ་འཆི་ཁའི་ཉིན་ཞག་དྲུག་
ནི་ཇི་སྲིད་ཉིད་དུ་སྟེ། དེ་དག་ལ་རླུང་རྒྱུའོ། །ཇི་ལྟར་ན། ལྟེ་བར་བཅད་བྱ་རྩ་བདུན་ཅུ་རྩ་
གཉིས་ཀྱི་དྲུག་ཆ་རྩ་བཅུ་གཉིས་ལ། གཡོན་སྟོང་པ་དང་གཡས་ས་ཡི་དཀྱིལ་འཁོར་གྱི་རང་
བཞིན་གྱི་ཞག་གཅིག་གི་དྲུག་ཆ་དཀྱིལ་འཁོར་བཅུའི་རླུང་ཆུ་ཚོད་བཅུ་དབུགས་སུམ་སྟོང་དྲུག་
བརྒྱ་འཚོ་བའི་རླུང་དུ་གནས་ཤིང་། ལྷག་མ་རྩ་དྲུག་ཅུ་ལ་འཆི་བའི་དབུགས་སམ་རླུང་ཆིག་ཁྲི་
བརྒྱད་སྟོང་གནས་སོ། །གཉིས་ཀ་བསྡོམ་པ་ཞག་གཅིག་གི་དབུགས་ཉི་ཁྲི་ཆིག་སྟོང་དྲུག་བརྒྱའོ།།
དེ་ལྟར་འཚོ་འཆིའི་རླུང་གི་ཆུ་ཚོད་དྲུག་ཅུ་རྒྱུ་བའི་རྩ་ནི་ཉི་མའི་གྲངས་སོ། །དེ་བཞིན་དུ་མགྲིན་
པའི་རྩ་སོ་གཉིས་ལ་ཡུད་ཙམ་སུམ་ཅུའི་རླུང་འབབ་པ་ལས། རྩའི་དྲུག་ཆ་རྩ་ལྔ་དང་རྩ་གཅིག་
གི་སུམ་ཆ་ལ་འཚོ་བའི་རླུང་ཡུད་ཙམ་སུམ་ཅུའི་དྲུག་ཆ་ཡུད་ཙམ་ལྔ་དང་རྩ་གཅིག་གི་སུམ་ཆ་
དང་བཅས་པའི་རྩ་དྲུག་ལ་ཡུད་ཙམ་དྲུག་འབབ་བོ། །དཔྲལ་བར་དྲུག་ཆའི་རྩ་གཉིས་དང༌།
གཅིག་གི་སུམ་ཆ་གཉིས་བཅས་གསུམ་ལ། ཐུན་ཕྱེད་བཅུ་དྲུག་གི་དྲུག་ཆ་ཐུན་ཕྱེད་གཉིས་དང་།
ཐུན་ཕྱེད་གཅིག་གི་སུམ་ཆ་གཉིས་རྒྱུ་བ་དང་བཅས་པའི་དཔྲལ་བར་མེ་ཡི་ཐུན་ཕྱེད་དེ་དག་ནི་
འཚོ་རླུང་རྒྱུ་ཞིང་ལྷག་མ་རྣམས་འཆི་བའི་རླུང་ངོ༌། །སྙིང་གར་དྲུག་ཆ་རྩ་གཅིག་དང༌། རྩ་གཅིག་
གི་སུམ་ཆ་གཅིག་ཡིན་ཀྱང་ཕྱེད་དུ་བྱས་པ་ལ། ཐུན་ཚོད་བརྒྱད་ཀྱི་དྲུག་ཆ་གཅིག་དང་། ཕྱེད་ལ་
ཕྱེད་དུ་མ་ལོངས་ཀྱང་ཕྱེད་དུ་བྱས་པའི་ཐུན་ཚོད་ཀྱི་རླུང་ནི་འཚོ་བའི་རླུང་དང༌། ལྷག་མའི་ཐུན་
ཚོད་ནི་འཆི་བའི་རླུང་དུ་གནས་སོ། །ལག་པ་དང་རྐང་པའི་ཚིགས་ཆེན་གྱི་རྩ་ཡི་འདབ་མ་སུམ་
150

དུས་འཁོར་ནང་ལེ་འགྲེལ།
ཅུ་ལ་ལྔ་རེ་འཚོ་རླུང་དང་ལྷག་མ་ཉེར་ལྔར་མུན་པ་ཆེན་པོའི་འཆི་རླུང་རྒྱུའོ། །སོར་མོ་རྣམས་ཀྱི་
འདབ་མ་དྲུག་ལ་རེ་རེ་ནི་འཚོ་རླུང་དང་ལྷག་མ་ལྔ་འཆི་རླུང་མུན་པ་ཆེན་པོའོ། །དེ་ལྟར་ན་
ཚིགས་ཀྱི་འདབ་མ་སུམ་བརྒྱ་དྲུག་ཅུ་ལས་དྲུག་ཆ་རྩ་དྲུག་ཅུ་འཚོ་རླུང་དང་ལྷག་མ་རྣམས་དུས་
ཀྱི་འཆི་བའི་རླུང་མུན་པ་ཆེན་པོས་བཟུང་ནས་འཚོ་རླུང་དེ་དག་གི་ནུས་པས་ཞག་དྲུག་ལ་
དབུགས་འབྱིན་རྔུབ་བྱེད་ཅིང་ཞག་དྲུག་གིས་དབང་པོ་དང་ཡུལ་གྱི་རྩ་ཟད་པར་བྱས་ནས་དེའི་
མཐར་ནི་དུས་ཀུན་ཏུ་ཕྲ་མོར་ཞེས་ཨ་བདྷཱ་ཏཱི་འབའ་ཞིག་ལ་རླུང་རབ་ཏུ་འབབ་སྟེ། དབུ་མར་
རྒྱུ་བའི་ཉིན་ཞག་ཐ་མ་དེས་སྙིང་གི་ཆུ་སྐྱེས་ལ་སྲོག་གི་རླུང་གནས་པ་ཡང་དག་པར་གཏོང་
བར་བྱེད༵་དེ་འཆི་བར་འགྱུར་རོ། །འཆི་བའི་ཞག་དྲུག་པོ་དེ་ལ་སྙིང་གི་རྩ་ལ་སྲོག་གནས
དོར་བའི་དབང་གིས་ལྟེ་བ་སོགས་ལ་རླུང་འབབ་པ་ཡིན་པས་རང་གི་སྙིང་གི་པདྨ་ཞེས་
གསུངས་པ་འཚོ་རླུང་གི་གནས་གཙོ་བོའི་དབང་གིས་སོ། །དེ་ནས་ཟླ་ཉི་དང་བཤང་གཅིའི་རྩ་
སོགས་ལ་འཚོ་བའི་རླུང་རྒྱུ་བ་དོར་ཏེ་འཆི་རླུང་གིས་གནས་དེ་རྣམས་བཟུང་ནས་སྲོག་སྙིང་གར་
སྡུད་ཅིང་སྙིང་གའི་རྩ་ཡང་གཏོང་བར་བྱེད་དོ། །འདི་ལ་རྩ་དེ་དག་གི་དྲུག་ཆར་བཤད་པ་མི་
འཐད་དེ། མགྲིན་པར་རྩ་སོ་གཉིས་ལས་མེད་པས་དྲུག་བྱས་ན་སོ་དྲུག་ཡོད་དགོས་པ་དང༌།
དཔྲལ་བར་བཅུ་དྲུག་ལས་མེད་པ་ལ་གསུམ་ཐོབ་ན་བཅོ་བརྒྱད་ཡོད་དགོས་པར་འགྱུར་བ་
དེས་ན་ཕྱེད་དང་བཅས་པའི་རྩ་ཞེས་པ་ཕྱེད་དང་བཅས་པའི་ཐུན་ཕྱེད་ལ་གོ་དགོས་ཀྱི། སྔར་རྩ་
བཅད་པའི་དོན་ཡང༌། སྔར་ལྟར་ནར་མར་རྒྱུ་བའི་རླུང་གིས་དོར་ཞིང་རྒྱུ་བ་ཆད་པའི་དོན་རྩ་དེ་
དག་སྐམ་ནས་རླུང་ཕྱིན་ཆད་འགྲོ་འོང་བྱས་མེད་པར་སོང་བ་མ་ཡིན་པས། སྔར་བཅད་པའི་རྩ་
ཐམས་ཅད་མ་ལུས་པར་ཡང་རླུང་བཅུ་དང་མུན་པའི་རླུང་དེ་ལྟར་རྒྱུའོ་ཞེས་བཤད་ཀྱང༌། རྩ་
སྐམ་ནས་རླུང་རྒྱུ་བའི་གོ་སྐབས་མེད་པ་མ་ཡིན་པ་བདེན་ཏེ། འདིར་ཡང་འཆི་རླུང་དང་མུན་
པའི་རླུང་རྒྱུ་བར་བཤད་པ་བཞིན་ནོ། །འོན་ཀྱང་བཅད་ཟིན་དེར་འཚོ་རླུང་མི་རྒྱུ་བའི་གནད་
151

farམི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཀྱིས་འདིར་རྩ་བཅུ་གཉིས་ལ་སོགས་པའི་དབྱེ་བ་བྱས་པ་དང་། ལྷག་མ་རྣམས་སུ་འཆི་རླུང་རྒྱུ་
བར་གསུངས་པའི་དོན་དེ་ཡིན་ཞིང་རྩ་འགྲེལ་གཉིས་ཀར་ཡང་འཕོ་བ་དང་ཐུན་ཕྱེད་སོགས་ཀྱི་
རྒྱུ་བ་དེ་གང་དུ་རྒྱུ་བའི་རྩ་དེ་དག་དངོས་སུ་གསུངས་པས་དྲུག་ཆ་ལྷག་མར་བཞག་པ་དེ་ལ་
སླར་ཞག་དྲུག་ལ་འཚོ་རླུང་རྒྱུ་རུང་བར་ཡོད་པས་ཡིན་ལ། དྲུག་ཆ་འགྲིག་ཚུལ་ནི་གོང་དུ་
བཤད་ཟིན་ཏོ། །དེས་ན་རྩ་འདོར་ཚུལ་ཐམས་ཅད་འཚོ་བའི་རླང་གིས་འདོར་བ་ལ་གོ་དགོས་
ཀྱི་འཆི་རླུང་སོགས་རླུང་གང་ཡིན་རྒྱུ་རུང་ཙམ་ལ་གོ་དགོས་པ་མ་ཡིན་ལ་སྐབས་དེར་རྩ་སྐམ་
ནས་རླུང་རྒྱུ་མི་རུང་བར་བྱས་པའང་མ་ཡིན་ནོ། །ད་ནི་ཟླ་ཉིའི་རྒྱུ་བ་ལས་བུ་ལོན་ནམ་ཟད་
པའམ་ཆད་པའི་དབང་གིས་དབུ་མའི་ནང་དུ་རྒྱུ་བའི་འཆི་བའི་དུས་འཕེལ་བ་གསུངས་ཏེ།
སུམ་ཅུ་རྩ་དྲུག་གི་གྲངས་ཀྱི་སྟོང་ཕྲག་ནི་ཉིན་ཞག་སྟོང་ཕྲག་སུམ་ཅུ་རྩ་དྲུག་སྟེ་དེ་ནི་དྷཱུ་ཞེས་པ་
ལོ་ཡི་དོན་ཏེ། དེ་ལྟར་དྷཱའམ་ལོ་བརྒྱའི་ཉིན་ཞག་གི་ཚོགས་རྣམས་ཀྱི་གྲངས་ཡིན་ལ། ཞག་དེ་
དྭག་གིས་དེ་དང་དེའི་དུས་ཀྱི་རྩ་སྟོང་ཕྲག་བདུན་ཅུ་རྩ་གཉིས་པོ་རྣམས་ལ་ནི་འཆི་བའི་རླུང་
འཇུག་པའམ་རྒྱུ་བ་སྟེ། ཞག་གཅིག་གི་ཉི་ཟླའི་ལམ་གྱི་འཕོ་བ་བཅུ་གཉིས་ཀྱི་དཀྱིལ་འཁོར་
ལྔའི་རླུང་གི་རྒྱུ་གྲངས་ཉི་ཁྲི་ཆིག་སྟོང་དྲུག་བརྒྱ་ལ། རགས་པར་ཟླ་བའི་ཡེ་ཤེས་ཆ་དྲུག་ཅུའི་ཆ་
ཤས་དབུགས་སུམ་བརྒྱ་དྲུག་ཅུ་དང༌། ཞིབ་པར་ཉི་མའི་ཡེ་ཆ་སུམ་ཅུ་རྩ་གཉིས་ཀྱི་ཆ་ཤས་
དབུགས་དྲུག་བརྒྱ་དོན་ལྔ་དག་བུ་ལོན་དུ་གྱུར་པ་ཡེ་ཤེས་རླུང་གི་ཆ་དེ་རྣམས་དབུ་མ་དེར་ཐོབ་
སྐལ་དུ་བཀོད་ནས་རིམ་པར་རྒྱུ་བར་བྱེད་དོ། །ཡང་ན་ཞག་གཅིག་གི་འཕོ་ཆུང་དྲུག་ཅུའི་ཆ་
ཤས་ཡེ་ཤེས་ཀྱི་རླུང་ཞེས་སུ་གོ་བར་བྱས་ཀྱང་རུང་ངོ་། །དུས་ཀྱི་རྩ་དང་རླུང་གང་ཇི་ལྟར་རྒྱུ་ཞེ་
ན༑ ཉིན་མཚན་ནམ་ཞག་གང་ཞིག་གི་དུས་ཀྱི་ཡུན་ལ་ཉི་མ་དང་ཟླ་བས་རང་རང་གི་འགྲོས་
སམ་རྒྱུ་བ་དག་གིས་ཆ་གཞན་གང་དང་གང་རྫོགས་པར་མི་ནུས་པ་ཡི་ཆ་དེ་ལས་ལྟོས་ས་ལྟོས་
འཇོག་གི་སྒོ་ནས་ཆད་པ་དང་ལྷག་པའམ་བུ་ལོན་དང་ནོར་དུ་འགྱུར་བ་ཡིན་ནོ། །ཇི་ལྟར་མི་
152

དུས་འཁོར་ནང་ལེ་འགྲེལ།
ནུས་ན། ཟླ་བའི་ཞག་ལ་ལྟོས་ནས་ཚེས་ཞག་སུམ་བརྒྱ་དྲུག་ཅུར་ཉི་མས་རྒྱུ་སྐར་གྱི་འཁོར་ལོ་
ཡོངས་རྫོགས་བགྲོད་པར་མི་ནུས་ཞིང༌། ཚེས་ཞག་བཅུ་གཅིག་དང་ཆུ་ཚོད་བཅོ་ལྔ་བསྣན་
དགོས་པ་དང༌། ཉི་མའི་ཉིན་ཞག་གཅིག་གི་ཆུ་ཚོད་དྲུག་ཅུ་ཟླ་བའི་ཚེས་ཞག་གཅིག་གིས་
རྫོགས་མི་ནུས་ལ། ཟླ་བ་རྒྱུ་སྐར་འཁོར་བ་ལ་ཚེས་ཞག་སུམ་ཅུ་ལ་ཆུ་ཚོད་སུམ་ཅུ་བསྣོན་
དགོས་པ་དེའི་ཕྱིར་ཉི་མའི་ཉིན་ཞག་ཉི་མ་སྟེ་བཅུ་གཉིས་ནི་ཚེས་ཞག་གི་དབང་དུ་བྱས་ན་ཉི་
མས་རྒྱུ་སྐར་འཁོར་ལོ་རྫོགས་པར་རྒྱུ་བ་ལ་ཡང་བུ་ལོན་དུ་འགྱུར་ཏེ། ཚེས་ཞག་སུམ་བརྒྱ་
དྲུག་ཅུའི་སྟེང་དུ་དེ་མ་བསྣན་པར་རྒྱུ་སྐར་འཁོར་མི་ནུས་སོ། །དེ་རགས་རྩིས་ཏེ་ཞིབ་པར་ཚེས་
ཞག་བཅུ་གཅིག་རྗེས་འབྲངས་དང་བཅས་པའོ། །དེ་ཡི་ཕྱེད་ཞག་དྲུག་ནི་ཟླ་བའི་ཚེས་ཞག་གི་
རྒྱུ་བ་ཡི་གྲངས་སུམ་བརྒྱ་དོན་གཉིས་དེ་ལ་བུ་ལོན་དུ་འགྱུར་ཏེ། ཉི་མ་རང་གི་ཉིན་ཞག་གི་
དབང་དུ་བྱས་ན་སུམ་བརྒྱ་དྲུག་ཅུ་རེ་དྲུག་གིས་རྒྱུ་སྐར་འཁོར་ལོ་འཁོར་བ་རགས་པ་དང་ཞིབ་
ར་ཞག་ལྔ་རྗེས་འབྲངས་བཅས་པས་འཁོར་རོ། །ཁྱིམ་ཞག་གི་དབང་དུ་བྱས་ན་ཞག་སུམ་
བརྒྱ་དྲུག་ཅུས་ཉི་མས་རྒྱུ་སྐར་འཁོར་ལོའི་ཆུ་ཚོད་རྫོགས་ཏེ་ཆད་ལྷག་མེད་དོ། །དེ་ལྟར་ཞག་
གསུམ་པོ་འདི་ལས་གཟའ་སྐར་གྱི་བགྲོད་པ་མཐའ་དག་བརྩི་བས་འདི་དག་སྣེ་མི་མཉམ་བའི་
དབང་གིས་ཚེས་ལ་ཆད་ལྷག་དང་ཟླ་བ་ལ་བཤོལ་འདོར་བ་འབྱུང་ངོ༌། །དེ་ཡང་ཉི་མས་རྒྱུ་
སྐར་རྫོགས་པར་བགྲོད་པ་ཡི་ཁྱིམ་གྱི་ཉིན་ཞག་སུམ་བརྒྱ་དྲུག་ཅུ་ལ་ཚེས་ཞག་བཅུ་གཅིག་
སོགས་ལྷག་པ་དེ་བསགས་པས་ཟླ་བ་སུམ་ཅུ་རྩ་གཉིས་ཀྱི་མཐར་ཕྱི་རོལ་དུ་ཟླ་བ་གཅིག་ལྷག་
པོ་འབྱུང་ལ། ནང་དུ་ཞག་རེར་སོ་གཉིས་ཆའི་ཡེ་རླུང་རྒྱུ་བ་བསགས་པས་ཞག་སོ་གཉིས་ཀྱི་
མཚམས་སུ་ཞག་གཅིག་ཏུ་ལོངས་ཤིང༌། ཟླ་བ་སུམ་ཅུ་རྩ་གཉིས་ན་ཡེ་རླུང་གི་ཆ་ཟླ་བ་གཅིག་
ཏུ་ལོངས་པར་འགྱུར་རོ། །དེ་ལྟར་ཞག་གི་རབ་ཏུ་དབྱེ་བས་འཆི་བའི་རླུང་གི་ཆ་ཉི་མ་དང་ཟླ་
བའི་ལམ་ལ་རྒྱུ་བ་ནི་སྟོང་པའི་ཟླ་བ་སྟེ། དབུ་མར་འབབ་པའི་ཡེ་ཤེས་ཆའི་ཟླ་བ་དག་ལའོ་
153

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ཞེས་པ་ཟླ་བ་གཅིག་ལོངས་པ་དེ་ནི་ཉི་ཟླའི་དབུགས་ཀྱི་རྒྱུ་གྲངས་ལས་ཆད་པ་ཡིན་ཞིང༌། དེ་
ཡང་ལྟེ་བའི་རྩ་དྲུག་ཅུ་རྩ་བཞིར་རྒྱུ་བའི་བདག་ཉིད་ཀྱི་སྟེང་ནས་ཆད་པ་སྟེ། ཟླ་བ་སོ་གཉིས་ན་
ལྷག་པའམ་སྟོང་པའི་ཆའི་ཟླ་གཅིག་འོང་བ་དེ་ཡང་ཟླ་བ་སོ་གཉིས་ཕྱེད་ཕྱེད་དུ་བྱས་པའི་
ཕྱོགས་དྲུག་ཅུ་རྩ་བཞི་ལ་ཆུ་ཚོད་སུམ་ཅུ་རེས་དམན་པར་འགྱུར་རོ། །དེ་ལྟར་རྩ་དྲུག་ཅུ་རྩ་བཞི་
པོ་དེ་དག་ལ་རྒྱུ་བར་བྱེད་པའི་དབུགས་ཀྱི་སྟེང་ནས་སྟོང་པ་སྟེ་དབུ་མའི་ཆ་ལ་འཆི་བའི་རླུང་རྒྱུ་
སྟེ༑ ལྟེ་བའི་པདྨ་ལ་གནས་པའི་རྩ་སྟོང་ཕྲག་བདུན་ཅུ་རྩ་གཉིས་པོ་རྣམས་ཀྱི་ནང་ནས་ལོ་
བརྒྱའི་ཉིན་ཞག་སོ་སོར་རྩ་གཉིས་རེ་གཅོད་པའི་ཡེ་ཤེས་ཀྱི་ཆ་འཆི་ལྟས་ཀྱི་རླུང་དབུ་མ་ལས་
རྒྱུའོ། །ཞག་གཅིག་ལ་ཡེ་རླུང་རགས་པར་ཆུ་ཚོད་གཉིས། ཞིབ་པར་ཆུ་ཚོད་གཅིག་དང་སྲང་ང་
གཉིས་དབུགས་གསུམ་རྒྱུ་བས་རྩ་གཉིས་རེ་གཅོད་དེ་ཞག་གཅིག་གི་ཡེ་ཤེས་ཆ་དེ་ལོ་བརྒྱའི་
ཞག་སུམ་ཁྲི་དྲུག་སྟོང་གིས་བསྒྱུར་བས་ལོ་གསུམ་ཕྱོགས་གསུམ་ལོངས་ཤིང༌། ལོ་བརྒྱའི་ཞག་
གྲངས་དེས་རྩ་སྟོང་ཕྲག་དོན་གཉིས་ལ་བགོས་པས་གཉིས་ཐོབ་སྟེ་ལྷག་མེད་དོ། ། ལོ་བརྒྱའི་ཡེ་
ཆ་འཆི་ལྟས་ཀྱི་རླུང་རྒྱུ་བས་རྩ་སྟོང་ཕྲག་དོན་གཉིས་གཅོད་ཚུལ་གྱི་རྣམ་གཞག་སྤྱི་ཙམ་རགས་
པའི་ངེས་པའོ། །འདི་དབུ་མའི་རླུང་འཆི་ལྟས་ཀྱི་རླུང་དུ་འགྱུར་བའི་དོན་ནི། དབུ་མའི་རླུང་ནི་
སྲོག་ཡིན་ལ། སྲོག་གི་རླུང་ཕྱིར་མི་འཕོ་བར་ནང་དུ་བརྟན་པར་གྱུར་ན་འཆི་བ་མེད་པ་འགྲུབ་
མོད་ཀྱི། ཕལ་པས་བརྟན་པར་མ་ནུས་པས་ཉི་ཟླའི་ལམ་ནས་ཕྱིར་རྒྱུ་བའི་དབང་གིས་སྲོག་གི་
ནུས་པ་ཉམས་ཏེ་ཚེ་འཛད་པ་ཡིན་པར་ཤེས་པར་བྱའོ། །གོང་གི་དོན་ཞིབ་པར་གསུངས།
དབུགས་ཉིས་ཁྲི་ཆིག་སྟོང་དྲུག་བརྒྱའི་ནང་ནས་ཡེ་ཤེས་ཀྱི་ཆར་གྱུར་པའི་སྲོག་ནི་ལུས་ལ་
ལྷག་པ༵་ཡི་དབུགས་ཞེས་བྱ་བ་གང་ཞིག་དབུགས་ཆེན་པོའམ་སྲོག་གི་དབུགས་ཡིན་པས་སོ། །
དེ་ནི་རབ་ཏུ་གསལ་བར་དུས་སྦྱོར་འཕོ་ཆེན་རེའི་མཚམས་སུ་རིག་བྱེད་དེ་བཞི་དང་རྐང་པ་
གཅིག་ཆད་ཀྱིས་དམན་པའི་དྲུག་ཅུ་སྟེ། ཞེས་པ་རྐང་པ་གཅིག་ཡོད་ཀྱང་ཆད་པའམ་མ་བརྩིས་
154

དུས་འཁོར་ནང་ལེ་འགྲེལ།
པར་བཞིས་དྲུག་ཅུ་ལ་ཕྲི་བས་ལྷག་ང་དྲུག་དང་རྐང་པ་གཅིག་མ་རྩིས་པ་བསྣན་པས་དབུགས་
ལྔ་བཅུ་རྩ་དྲུག་དང་དབུགས་ཀྱི་བཞི་ཆ་གཅིག་ཡོད་པའོ། །དུས་སྦྱོར་བཅུ་གཉིས་ཀྱི་འཕོ་བའི་
དབྱེ་བ་དག་གིས་ཞག་རེ་ལ་ཡེ་རླུང་རྒྱུ་བ་ཐམས་ཅད་བསྡོམས་ན་དབུགས་དྲུག་བརྒྱ་བདུན་ཅུ་
རྩ་ལྔར་རྒྱུ་བ་དེས། ཉིན་ཞག་རེ་རེའམ་སོ་སོའི་དུས་སུ་རྩ་ནི་ཟུང་རེ་རེ་དག་ངེས་པར་
འཇོམས་པར་བྱེད་དོ། །རྩ་སྟོང་ཕྲག་དོན་གཉིས་ཀྱི་ནང་ནས་རྩ་གཉིས་སམ་ཟུང་འདི་དག་
གཡོན་དང་གཡས་ཀྱི་ཆར་གནས་པ་ཟུང་རེ་སྟེ་གཡས་གཡོན་གྱི་དཀྱིལ་འཁོར་ལྔ་ལ་དབུ་མའི་
རླུང་རྒྱུ་བའི་སྟོབས་ཀྱིས་སོ། །སྐབས་འདིར་རྩ་དེ་དག་གཅོད་བྱེད་ཡེ་རླུང་ཆུ་ཚོད་གཉིས་སུ་
བྱས་པ་ནི་ཆུ་སྲང་དྲུག་ཅུ་ལ་ཆུ་ཚོད་དུ་བྱས་པ་དེ་མ་ཡིན་གྱི། ཆུ་སྲང་ང་དྲུག་དང་བཞི་ཆ་རེ་ལ་
ཆུ་ཚོད་གཅིག་ཏུ་བྱས་པ་དེ་ཡིན་པས། ཆུ་སྲང་དྲུག་ཅུ་ལ་ཆུ་ཚོད་དུ་བྱས་པའི་ཆུ་ཚོད་གཉིས་ཀྱི་
དབུགས་བདུན་བརྒྱ་ཉི་ཤུ་ལ་བཞི་བཅུ་རྩ་ལྔ་ཕྲི་བའི་དྲུག་བརྒྱ་དོན་ལྔར་དབུ་མ་ནས་རྒྱུ་ལ།
ཕྲིས་བཞེ་ལྔ་པོ་འཕོ་བ་གཡས་གཡོན་གྱི་རླུང་གི་ཐོབ་སྐལ་ཡིན་ནོ་ཞེས་སྟོན་པའི་ཆེད་དུ།
འགྲེལ་བར་ལྷག་མ་དབུགས་བཞི་བཅུ་རྩ་ལྔས་གནས་སོ་ཞེས་གསུངས་པ་དེའི་དོན་ནོ། །དེ་
ལྟར་ཡང་དང་ཡ༷ང་དུ་ཞག་རེ་ལ་ཡེ་ཤེས་ཀྱི་རླུང་བརྒྱུས་པས་ལོ་ཡི་ཞག་སུམ་བརྒྱ་དྲུག་ཅུའི་
དབུས་སུའམ་ནང་དུ་ཉི་ཟླ་སྟེ་གཡས་གཡོན་དུ་རྒྱུ་བ་དག་ལས་རྩ་སྟོང་པ་མིག་དྭང་རི་ཡི་
གྲངས་ཞེས་བདུན་བརྒྱ་ཉི་ཤུ་འདོར་རོ། །དེ་ལྟར་ལྷ་དང་མི་སོགས་རང་རང་གི་ཚེ་ཡི་ཚུད་ཀྱི་
ལོ་བརྒྱ་དག་གིས་རྩ་སྟོང་ཕྲག་དོན་གཉིས་འདོར་ཞིང་ལྷ་དང་མི་རྣམས་ཀྱི་རང་གི་ཚེ་སྔར་
ལུས་སྐྱེས་འབྱུང་པོ་སོགས་ཀྱི་ཉིན་ཞག་བགྲང་ཚུལ་དེའི་ལོ་བརྒྱ་ལ་དུས་སུ་འཆི་བ་ལོ་གསུམ་
ཕྱོགས་གསུམ་གྱི་དུས་བགྲོད་པར་བྱེད་དོ། །རྩ་གཅོད་པའི་ངེས་པའོ། །དུས་ཀྱི་རྩའི་ངེས་པ་
བཤད་པ། གལ་ཏེ་སྦྲུལ་སོགས་ཀྱིས་ཟོས་པའམ་རྨུགས་པར་གྱུར་པ་དང༌། ནད་ཀྱིས་བཏབ་
པར་གྱུར་པ་དང༌། མཚོན་སོགས་ཀྱིས་བསྣུན་པར་གྱུར་པ་དེ་དག་གལ་ཏེ་རེས་འགའ་འབྱུང་
155

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བ་དེ་ཡི་ཚེ་མི་རྣམས་ལ་ནི་དུས་ཀྱི་རྩ་སྟེ་རྩ་དབུ་མ་ལ་རླུང་རབ་ཏུ་འབབ་པའི་དུས་དང་འགྲིག་
པར་གྱུར་པ་ན། གཞིའམ་རྒྱུ་དེ་ཡིས་ནི་འཕྲལ་ལ་མྱུར་བར་རྩ་ཡི་འཁོར་ལོ་དྲུག་པོ་དག་ལྭ་
འཆི་བའི་དུས་མུན་པ་ཆེན་པོའི་རླུང་ནི་རབ་ཏུ་འཇུག་པར་འགྱུར་ལ། དེ་ཞུགས་ན་འཁོར་ལོ་
དྲུག་པོ་དག་གི་རྩ་བརྒྱ་ང་དྲུག་འདི་འགོག་པར་བྱེད་པ་སྟེ། གཡས་དང་གཡོན་གྱི་ཉི་མ་དང་རི་
བོང་ཅན་གྱི་བགྲོད་པ་བཅད་ནས་རིམ་པ༵་ཡིས། དབུ་མར་ཕྲ་མོ་ལ་ནི་བརྟེན་པ༵་ཙམ་དུ་གྱུར་
པ་དེས་གང་ཞིག་འཕྲོག་པ་ཡིན་ཅེ་ན་ཀྱེ་མི་ཡི་བདག་པོ་ཞེས་བོས་ནས་སྲོག་ཆགས་རྣམས་ཀྱི་
འཚོ་བའོ་ཞེས་སོ། །ད་ནི་སྙིང་ག་ཆོས་ཀྱི་འཁོར་ལོ་ལ་སོགས་པའི་འཁོར་ལོ་བཞི་ལ། ནང་དུ་
ཁུ་བ་དང་ཕྱི་རོལ་ཏུ་ཟླ་རྐང་རྣམས་རྒྱུ་ཚུལ་གསུངས་པ། སྤྱིར་ཟླ་རྐང་བཅུ་བཞི་ལ་ཐོབ་ནོར་
མཉམ་པ་དང་མི་མཉམ་པའི་དབང་གིས་བསྣོན་འབྲིད་ཀྱི་རིམ་པ་དང་རིམ་མིན་གྱི་བགྲོད་པས་
འཕེལ་འགྲིབ་དེ་ཞག་བདུན་པ་ལ་རྫོགས་པ་ཡིན་ལ། ཚེས་བདུན་པོ་དེ་ལ་ཡུལ་ལྔའི་ཡོན་ཏན་
བྱིས་པ་དང༌། གཞོན་ནུ་དང༌། ལང་ཚོ་དང༌། ཤིན་ཏུ་ལང་ཚོ་དང་། རྒན་པོ་དང༌། ཤིན་ཏུ་རྒན་
པོ་དང༌། སྨིན་པའི་དབྱེ་བས་འཕེལ་འགྲིབ་ནི། ཉིན་ཞག་བདུན་པ་ལ། ཚེས་ཞག་སུམ་ཅུ་དེ་
ཉིད་རྐང་པ་བཞི་རེའི་ཆ་ཅན་ཡིན་པས་བཞིས་བསྒྱུར་བས་བརྒྱ་དང་ཉི་ཤུ་རྫོགས་པས་འཕེལ་
བའམ་འགྲིབ་པ་ལྡོག་པར་འགྱུར་རོ། །དེ་ལ་འཕེལ་པ་ནི་སྔ་རྐང་ལ་ནོར་དང༌། ཕྱི་རྐང་ལ་བུ་
ལོན་དུ་འགྱུར་པའོ། །འདི་སྐབས་སུ་བོད་འགྲེལ་འགར་རྐང་པ་བཅུ་བཞིའི་ཆ་ཡིས་བགོས་
པས་ལྷག་མ་གཅིག་མཐོང་བ་སྟེ་ཟིན་ན། ཚེས་དེའི་ཉིན་ཞག་གི་ཆུ་ཚོད་དྲུག་ཅུའི་ཆ་ཤས་
རྣམས་ཀྱི་ནང་ནས། རྐང་པ་དང་པོའི་ཆུ་ཚོད་ལྔ་ནི་རྙེད་པ་མཉམ་ན་ཆའི་ནོར་ལ་བྱིན་པས་ལྷག་
པར་འགྱུར་རོ། །མི་མཉམ་ན་ནག་པོའམ་དཀར་པོའི་ཚེས་ཀྱི་ཆ་ཤས་ཀྱི་ནོར་ལ་དམན་པས་བུ་
ལོན་དུ་འགྱུར་རོ། །དེའི་ཚེ་རྐང་པ་དང་པོའི་ཆ་ཤས་ལྔ་པོ་དེ་རང་དུས་ན་བྱིས་པའོ། །དེ་ནས་
ཚེས་ཀྱི་ཉིན་ཞག་གཉིས་པ་ལ་རྐང་པ་གཉིས་པའི་ཆ་ཤས་ལྔ་སྟེ། གཉིས་པ་ནས་ཡར་བགྲང་
156

དུས་འཁོར་ནང་ལེ་འགྲེལ།
པའི་རྐང་པ་དང་པོའི་ཆ་ཤས་ལྔ་དེ་གཉིས་པ་འདིའི་སྐབས་སུ་གཞོན་ནུར་གྱུར་པ་ཡིན་པས་ལྔ་
ཉིས་འགྱུར་བྱས་པ་བཅུར་འགྱུར་ཏེ། བྱིས་པ་ལོ་ལྔ་ལོན་པ་དེས་སླར་ཡང་ལོ་ལྔ་ལོན་པ་ན་ལོ་
བཅུ་ལོན་པ་ཞེས་ཐ་སྙད་བྱེད་པ་བཞིན་ནོ། །དེ་བཞིན་དུ་ཉིན་ཞག་གསུམ་པ་ལ་གསུམ་པ་དེ་
ཉིད་དང་པོ་བྱས་ཏེ་ཡར་བགྲང་བས་གསུམ་པ་ནི་རྐང་པ་དང་པོའི་ཆ་ཤས་ལྔ་པོ་དེ་ཡིན་ལ། ཆ་
ཤས་དེ་ལྔ་རང་དུས་ན་ཆ་ཤས་ལྔ་ཡིན་ཞིང་ལྔ་པོ་དེའི་རྒྱུན་གཉིས་པའི་སྐབས་སུ་སླེབས་པ་
དང༌། གཉིས་པ་རང་གི་ལྔ་པོ་དངོས་པོ་ལ་སོ་སོར་མེད་ཀྱང་ལྡོག་པས་སོ་སོར་བགྲང་བས་
བཅུའོ། །རྐང་པ་དང་པོའི་ཆ་ཤས་ལྔའི་རྒྱུན་རྐང་པ་གསུམ་པའི་སྐབས་སུ་སླེབས་ཚེ་ལང་ཚོར་
གྱུར་པ་ལྔ་དང༌། རྐང་པ་གཉིས་པ་རང་གི་ཆ་ཤས་ཀྱི་རྒྱུན་ཡང་གསུམ་པའི་སྐབས་སུ་སླེབས་པ་
དང༌། རྐང་པ་གསུམ་པ་རང་གི་གནས་སྐབས་སུ་གསར་དུ་འཕེལ་བའི་ཆ་ཤས་ལྔ་རྣམས་ལྡོག་
པས་སོ་སོར་ཕྱེ་ནས་བགྲངས་པས་གསུམ་པའི་གནས་སྐབས་ན་ལྡོག་པའི་ཆ་ཤས་བཅོ་ལྔའོ། །
དེ་བཞིན་དུ་ཀུན་ལ་སྦྱར་ཏེ་བརྩི་ཚུལ་བཤད་མོད། ཟླ་རྐང་གི་ཆ་ཤས་བརྒྱ་ཉི་ཤུ་དངོས་པོ་ལ་
མེད་པ་ལྡོག་པས་དབྱེ་བ་ཙམ་དུ་འདོད་པ་ནི་རྐང་གནས་བདུན་པོའི་ཆུ་ཚོད་ཀྱི་གྲངས་འབའ་
ཞིག་ལ་བསམ་ན་དེ་ལྟར་ཡིན་རུང༌། ཚེས་གྲངས་གང་ལ་རྐང་གནས་དང་པོའི་ཆུ་ཚོད་ལྔ་རྐང་
བསྡོམ་ལ་བྲི་བ་དེའི་ཕྱི་ཉིན་གྱི་ཚེས་ལ་རྐང་བསྡོམ་བཅུ། དེའི་རྗེས་མའི་ཚེས་ལ་བཅོ་ལྔ་
སོགས་ཚེས་རེ་རེར་འཕེལ་ཏེ་བདུན་པ་རྐང་མཚམས་སུ་རྐང་བསྡོམ་ལ་ཉེར་ལྔ་འོང་བ་དེ་
རྣམས་ཟླ་རྐང་འཕེལ་འགྲིབ་བྱེད་པའི་ཆུ་ཚོད་ཡིན་པས། ཞག་བདུན་པོའི་རྐང་སྡོམ་གྱི་གྲངས་
ཐམས་ཅད་བསྡོམ་པས་བརྒྱ་ཉི་ཤུར་ལོངས་པ་དེ་སྤྱིར་དངོས་པོ་ལ་ཡོད་པ་དེ་ཉིད་འཁོར་ལོ་
བཞིའི་རྩ་བརྒྱ་ཉི་ཤུར་སྤྱོད་ཚུལ་གྱི་གྲངས་ཡིན་ནོ། །དེས་ན་འདིར་དོན་ལ་རྐང་པ་གསུམ་པ་ཡི་
ལྔ་པོ་བྱིས་པ། གཉིས་པའི་ལྔ་གཞོན་ནུ། དང་པོའི་ལྔ་ལང་ཚོ་སྟེ་བཅོ་ལྔ། བཞི་པར་སྔ་མ་བཅོ་
ལྔ་དང་རང་དུས་ཀྱི་བཞི་སྟེ་བཅུ་དགུ་སྟེ་དང་པོའི་ལྔ་པོ་ཤིན་ཏུ་ལང་ཚོའོ། །རྐང་པ་ལྔ་པར་སྔ་
157

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
མ་རྣམས་དང་ལྷན་གཅིག་རང་གི་རྐང་པ་གསུམ་བཅས་ཉེར་གཉིས་པོ་དེར་རྐང་པ་དང་པོའི་ཆ་
ཤས་རྒན་པོའོ། །རྐང་པ་དྲུག་པར་རྐང་པ་དང་པོའི་ཆ་ཤས་ཤིན་ཏུ་རྒན་པོའི་གནས་སྐབས་སུ་
གྱུར་བ་ཡིན་ལ། འདིར་སྔ་མ་ཉེར་གཉིས་ཀྱི་སྟེང་དུ་དྲུག་པ་རང་གི་ཆ་ཤས་གཉིས་བ ལས་
ཉེར་བཞིར་འགྱུར་རོ། །རྐང་པ་བདུན་པའི་ཚེ་རྐང་པ་དང་པོའི་ཆ་ཤས་ལྔ་སྨིན་པའི་གནས་
སྐབས་སུ་གྱུར་ཅིང༌། བདུན་པ་རང་གི་ཆ་ཤས་གཅིག་སྔ་མ་ཉེར་བཞི་དང་བསྡོམ་པས་ཉེར་
ལྔའོ། །དེ་ལྟར་ཟླ་རྐང་བདུན་པོ་ལ་དངོས་སུ་བསྡོམ་པ་ཉེར་ལྔ། གོང་མ་གོང་མའི་ཆའམ་རྒྱུན་
འོག་མ་འོག་མ་རྣམས་སུ་འཕེལ་བའི་ཚུལ་གྱིས་བརྒྱ་དང་ཉི་ཤུར་འགྱུར་ཏེ། རྐང་པ་བདུན་པའི་
སྐབས་སུ་རྐང་པ་དང་པོའི་ཆ་ཤས་ལྔ་པོ་འོག་མ་དྲུག་དང་རང་གི་ཆ་ཤས་བདུན་ལྔ་སོ་ལྔར་
གྱུར་པ་དང་རྐང་པ་གཉིས་པའི་ལྔ་པ་དེ་འོག་དྲུག་ལ་རྒྱུན་ཡོད་པ་བཅས་སུམ་ཅུ་དང༌། རྐང་པ་
གསུམ་པའི་ལྔ་འོག་མ་བཞིའི་སྐལ་བ་བཅས་ཉེར་ལྔ། དེ་བཞིན་དུ་རྐང་པ་བཞི་པའི་བཞི་བཞི་
བཅུ་དྲུག །ལྔ་པའི་གསུམ་གསུམ་དགུ། དྲུག་པའི་གཉིས་གཉིས་བཞི། བདུན་པའི་གཅིག་
བཅས་ཐམས་ཅད་བསྡོམ་པའི་ཚེས་ཞག་བདུན་ལ་དངོས་པོ་ལ་ཡོད་པའི་ཟླ་རྐང་གི་ཆ་ཤས་
བརྒྱ་ཉི་ཤུར་འབྱེད་པ་ནི། ནང་དུ་རྩ་ཐ་དད་པ་བརྒྱ་ཉི་ཤུ་ལ་ཟླ་བའི་ཆ་འཕེལ་འགྲིབ་བརྒྱ་ཉི་ཤུ་
རེ་དངོས་པོ་ལ་ཡོད་པ་དང་ཆོས་མཐུན་སྦྱར་བའི་ཆེད་དེ། དཔེར་ན་ཕྱིའི་ཟླ་བའི་ཆ་དང་ནང་གི་
ཟླ་བའི་ཆ་བཅུ་དྲུག་ཏུ་འབྱེད་པ་བཞིན་ནོ། །དེ་ལྟར་ཚེས་ཞག་བདུན་ལ་ཟླ་རྐང་གི་ཆ་ཤས་བརྒྱ་
ཉི་ཤུ་བགྲང་ཚུལ་དེ་ཉིད་སྙིང་ག་སོགས་འཁོར་ལོ་བཞི་ལ་སྔ་རྐང་ལ་རིམ་པས་སྙིང་ག་དཔྲལ་
བ་མགྲིན་པ་ལྟེ་བའི་རྩ་འདབ་རྣམས་ལ་ཁམས་དཀར་པོ་བགྲོད་པས་རྫོགས་པར་བྱེད་ཅིང༌།
ཕྱི་རྐང་ལ་ལྟེ་བ་སྙིང་ག་མགྲིན་པ་དཔྲལ་བའི་རྩ་འདབས་རྣམས་ལ་རྒྱུ་བས་རྫོགས་པར་བྱེད་
ཚུལ་འོག་ཏུ་འཆད་པ་ལྟར་རོ། །ཕྱི་རྐང་ལ་ཟ་རྒྱུ་བསྡོམ་པས་རྐང་གནས་ཐ་མ་ལན་བདུན་དུ་
བགྲང་བ་སོགས་ཀྱི་ཆ་ཤས་བརྒྱ་ཉི་ཤུར་འགྱུར་ཚུལ་འདྲ་ལ་ཕྱི་རྐང་དེར་སྔ་རྐང་གི་བརྒྱ་ཉི་
158

དུས་འཁོར་ནང་ལེ་འགྲེལ།
ཤུའི་ཆ་རྫོ་གས་པ་ལས་གཅིག་ཕྲི་བ་སོགས་འགྲིབ་པའི་རིམ་པ་ཡིན་ཞིང་ཇི་ཙམ་ཟླ་བའི་དཀར་
ཆ་རྫོགས་པ་དེ་ཙམ་ཉི་མ་ནག་པོའི་ཆ་འགྲིབ་པའམ་སྡུད་པས་འཇུག་ལ་དཀར་ཆ་ཇི་ལྟར་
འགྲིབ་པ་དེ་ལྟར་ཉི་མ་ནག་ཆ་སྐྱེ་རིམ་འཕེལ་བས་འཇུག་གོ། །དེ་ལྟར་སྤྱིར་ཤེས་པར་བྱས་
ནས། སྙིང་གཱའི་པདྨ་དང་དཔལ་ལྡན་དཔྲལ་བར་འབྱུང་བ་སྟེ་ལྔ་དང་ཕྱོགས་ཞེས་པ་བཅུ་དང་
ཉིན་ཞག་ཅེས་བྱ་བ་བཅོ་ལྔ་ལ་ཟླ་བའི་རྐང་པ་རྒྱུ་ཞིང༌། ལོངས་སྤྱོད་ཀྱི་འཁོར་ལོ་མགྲིན་པ་
དང་ལྟེ་བའི་འཁོར་ལོ་དག་ལ་དགུ་དང་ལྡན་པའི་བཅུ་སྟེ་བཅུ་དགུ་དང༌། དྲག་པོ་ཟུང་སྟེ་བཅུ་
གཅིག་པ་ཉིས་འགྱུར་ཉེར་གཉིས་དང༌། རྒྱལ་བ་ཞེས་བྱ་ཉེར་བཞི་དང་། དེ་ཉིད་ཅེས་བྱ་ཉེར་
ལྔ་ཞག་བདུན་དུ་འཕེལ་བ་སྤྱད་པ་དག་ནས། སླར་ཡང་རི་བོང་མཚན་མ་ཅན་ཟླ་བ་ནི་ལོངས་
སྤྱོད་ཀྱི་ཆུ་ཚོད་གང་འདི་རྣམས་ཕྱི་རྐང་ལ་རིམ་པ༵་མིན་པས་འདོར་བར་འགྱུར་ཏེ་འགྲིབ་པའོ།།
འདི་རྣམས་ཚེས་ཞག་གི་དབང་དུ་བྱས་པ་ཡིན་ལ། འཆི་ལྟས་ཀྱི་སྐབས་སུ་ནི་ཟླ་བའི་ཆ་ཤས་
བརྒྱ་ཉི་ཤུ་སྤྱོད་ཅིང་འཕེལ་འགྲིབ་བྱེད་པ་འདི་དག་འཆི་ལྟས་ཀྱི་ཆུ་ཚོད་ཡིན་པས་ཆུ་སྲང་ང་
དྲུག་རྐང་བཅས་ལ་ཆུ་ཚོད་དུ་བྱས་པའི་ཆ་ཡིན་ཞིང་ཟླ་བ་གཅིག་ལ་ཟླ་བའི་ཡེ་ཤེས་ཆ་ཆུ་ཚོད་
ང་དྲུག་རྐང་བཅས་འབྱུང་བ། དེའི་ལྡབ་འགྱུར་ཉི་མའི་ཡེ་ཤེས་ཆ་ཡིན་པས་རགས་པར་ཟླ་བ་
གཉིས་ན་ཞག་གཉིས། ཞིབ་པར་ཞག་གཅིག་ཆུ་ཚོད་ང་གཉིས་སྲང་སུམ་ཅུ་དེ་ཉིད་ཟླ་བས་ཉི་
མའི་ཡོན་ཏན་བཟུང་ནས་འཆི་ལྟས་སུ་འགྱུར་ཕྱིར་རྐང་པ་བརྒྱ་ཉི་ཤུར་བཞག་ཅེས་སྔ་མ་
རྣམས་གསུངས་སོ། །འདིར་རྭ་འགྱུར་དུ། སྙིང་གའི་པདྨ་དང་ནི་དཔལ་ལྡན་དཔྲལ་བ་ལོངས་
སྤྱོད་ལྟེ་བའི་འཁོར་ལོ་རྣམས་ལ་ཟླ་བ་ཡི། རྐང་པ་རྒྱུ་བ་འབྱུང་ཕྱོགས་སོགས་སུ་བསྒྱུར་བ་འདི་
བདེའོ། །ཚེས་ཞག་བདུན་པ་ལ་ཆ་ཤས་ཉེར་ལྔ་སྤྱོད་པའི་ཚེ། སྔ་རྐང་དང་པོའི་ཆའི་རྒྱུན་ཡོངས་
སུ་སྨིན་པ་དེ་ནི་ཉིན་ཞགས་བརྒྱད་པ་ལ་འཁོར་ལོའི་ལྟེ་བར་ལྷག་པའི་ལྷར་འགྱུར་རོ། །སླར་
ཡང་ཕྱི་རྐང་གི་མགོ་བརྩམ་པ་ནས་བཟུང་སྟེ། ཕྱི་རྐང་གི་མཇུག་ཏུ་ཟླ་བ་ཉ་བའི་མཐར་སོན་
159

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པའི་བར་དུ་ལྟེ་སྙིང་མགྲིན་དཔྲལ་རྣམས་ལ་ཕྱི་རྐང་གི་ཆ་ཤས་བརྒྱ་ཉི་ཤུ་རྫོགས་པར་བྱེད་དེ།
ཇི་ལྟར་ན། ལྟེ་བ་དེ་ནས་སླར་ཡང་རིམ་པ་མིན་པས་ལྟེ་བའི་འདབ་མ་དྲུག་ཅུ་རྩ་བཞི་པོ་རྣམས་
ལ་ཟླ་རྐང་གི་ཆ་ཤས་དྲུག་ཅུ་རྩ་བཞི། སྙིང་གར་ཆ་བརྒྱད་མགྲིན་པར་སུམ་ཅུ་རྩ་གཉིས།
དཔྲལ་བར་ཆ་བཅུ་དྲུག་སྟེ་བརྒྱ་ཉི་ཤུ་སྤྱོད་དོ། །དེ་ལྟར་སྔ་རྐང་དང་ཕྱི་རྐང་བཅུ་བཞིས་རྐང་པ་
རྣམས་རྫོགས་པར་འགྱུར་རོ། །དཔྲལ་བར་ཐིག་ལེའི་གནས་སུ་ཐིག་ལེ་དག་ལ་རིམ་རྐང་གི་
ཆ་ཤས་རྣམས་རྫོགས་པར་བྱས་ནས་རིམ་མིན་ལ་ཐོག་མར་སྙིང་གར་རབ་ཏུ་འཇུག་པར
འགྱུར་ཏེ། དེ་རྣམས་རྙེད་པ་མཉམ་པ་དཀར་པོའི་ཕྱོགས་ལ་ནོར་གྱི་སླད་དུ་གྱུར་པ་ཟླ་བ་
འཕེལ་བའི་ཆ་ལའོ། །སླར་ཡང་རྙེད་པ་མི་མཉམ་པ་ནག་པོ་ཡི་ཕྱོགས་དྭག་ལ་སྔ་མ་དེ་བཞིན་
དུ་རིམ་པ་མིན་པས་འགྲོ་སྟེ། སྙིང་ག་རླུང་དང༌། ལྟེ་བ་ས་དང་། དཔྲལ་བ་ཆུ་དང༌། མགྲིན་པ་
མེའི་པདྨ་རྣམས་ལ། རྐང་པའི་དབ༵ང་གིས་རྒྱུ་ཞིང་ལྟེ་བའི་པདྨ་དྭག་གི་བར་དུ་སྙིང་གར་རྙེད་
པ་མི་མཉམ་པ་ནག་པོའི་ཕྱོགས་ཀྱི་རྐང་པ་རྣམས་ཀྱི་བུ་ལོན་ཕྱི་རྐང་རྫོགས་ནས་དཀར་ཕྱོགས་
ལ་འཇུག་པར་འགྱུར་བའི་མཐར་ཐུག་པ་ཉིད་དུའོ། །རྐང་པའི་ངེས་པའོ། །ཟླ་རྐང་རྒྱུ་བའི་
འཁོར་ལོ་བཞི་པོ་དེ་དག་གི་གྲངས་དང་ཁ་དོག་ནི། སྙིང་གྲྭ་དང་དེ་བཞིན་དུ་དཔྲལ་བའམ་
མགོ་བོར་རིམ་བཞིན་རྩིབས་བརྒྱད་པ་དང་རྩིབས་བཅུ་དྲུག་པ་ལ་ཁ་དོག་ནི་རིམ་བཞིན་
གནག་པ་དང་དཀར་བ་དག་གི་ཆུ་སྐྱེས་མིང་སྟེ། མིང་ཞེས་པ་ནཱ་མའི་སྒྲ་ལས་ཞེས་བྱའོ་ཞེས་
པའི་དོན་ཏོ། །སྙིང་གའི་འདབ་མ་བརྒྱད་ཁ་དོག་ནག་པོ། དཔྲལ་བའི་བཅུ་དྲུག་དཀར་པོ་ཞེས་
བྱའོ། །དེ་བཞིན་དུ་མགྲིན་པ༵་དང་ལྟེ་བ་དག་ལ་རིམ་བཞིན་དང་པོ་སུམ་ཅུ་རྩ་གཉིས་ཀྱི་
རྩིབས་དང༌། དེ་ཉིས་འགྱུར་དྲུག་ཅུ་རྩ་བཞི་ནི་གཞན་ལྟེ་བའི་འདབ་མའི་གྲངས་ཡིན་ཏེ། དེ་
གཉིས་ཀྱི་ཁ་དོག་ནི་རིམ་བཞིན་དམར་པོ་དང་སེར་པོའོ། །འཁོར་ལོ་བཞིའི་པདྨའི་འདབ་མའི་
ངེས་པའོ། ༑དེ་ནས་ཚིགས་བཞིའམ་འཁོར་ལོ་བཞིའི་ལྟེ་བའི་གེ་སར་གྱི་རྩེ་མོ་རྣམས་ལ་
160

དུས་འཁོར་ནང་ལེ་འགྲེལ།
དབྱངས་ཀྱི་ཡི་གེ་བརྒྱད་པ༵་གཉིས་ཏེ་བཅུ་དྲུག་ནི། ལྟེ་བ་ས་ཁམས་དང་མགྲིན་པ༵་མེ་ཁམས་
ལྭ་སྟེ། དེ་བཞིན་མགོའམ་དཔྲལ་བ་ཆུ་ཁམས་དང༌། སྙིང་གཱ་རླུང་གི་ཁམས་ཀྱི་ལྟེ་བའི་གེ་སར་
དག་ལ་ཡང་ཟླ་བའི་ཆ་དཀར་ཕྱོགས་དང་ནུག་ཕྱོགས་ཀྱི་ཆ་ཡི་རྐང་པའི་ས་བོན་རྣམས་རྫོགས་
པའོ། །དེ་ནས་ཟླ་རྐང་གི་ཆ་ཤས་བརྒྱ་ཉི་ཤུ་པོའི་དབྱངས་ཀྱི་ཡི་གེ་བཤད་པ་ནི། ཨཱ་ལ་སོགས་
པ་སུམ་ཅུའི་དབྱངས་གང་ཞེ་ན། རང་བྱུང་གི་དབྱངས་ཐུང་ངུ་ཨ་ཨི་རྀ་ཨུ་ལྀ་ལྔ། ཡོན་ཏན་གྱི་
ངོ་བོ་ཨ་ཨེ་ཨར་ཨོ་ཨལ་ལྔ། བསྒྱུར་བ་ཧ་ཡ་ར་ལྭ་ལར་ལྡན་པ་ཐུང་ངུ་བཅོ་ལྔ་དང༌། དེ་
རྣམས་ལ་ཐིག་ལེ་ཡིས་བརྒྱན་པའི་བཅོ་ལྔ་སྟེ་སུམ་ཅུ་དང༌། གོང་གི་དབྱངས་ཐུང་ངུ་བཅོ་ལྔ་
རིང་པོར་གྱུར་པ། ཨཱ་ཨཱི་རཱྀ་ཨཱུ་ལཱྀ། རྩ་བའི་དབྱངས་ལྔ་རིང་པོར་བྱས་པ་དང༌། ཨཱ་ཨཻ་ཨཱར་ཨོཾ་
ཨཱལ། ཡོན་ཏན་ལྔ་འཕེལ་བར་གྱུར་པ་ལྔ་དང་། ཧཱ་ཡཱ་རཱ་ཝཱ་ལཱ། བསྒྱུར་བའི་དབྱངས་རིང་པོ་
བཅོ་ལྔ་དང༌། དེ་རྣམས་ལ་དཔ༵ ལ་ལྡན་རྣམ་པར་བཅད་པ༵་སྦྱར་བ་ཡིས་སུམ་ཅུ་སྟེ། དེ་ལྟར་
དབྱངས་ཐུང་རིང་དང་ཐིག་ལེ་དང་རྣམ་བཅད་ཀྱིས་ཕྱེ་བ་དབྱངས་དྲུག་ཅུར་འགྱུར་ཏེ། དེ་དག་
འཁོར་ལོ་བཞི་ལ་འགོད་ཚུལ་ནི། སྙིང་གར་དུས་ཏེ་བཞི་དང་། མགྲིན་པར་མི་བདག་སྟེ་བཅུ་
དྲུག་དང༌། དཔྲལ་བར་ནོར་ཏེ་བརྒྱད་དང༌། ལྟེ་བར་སོ་ཞེས་སུམ་ཅུ་རྩ་གཉིས་ཏེ་སོ་སོའི་
འདབ་མའི་ཕྱེད་ཀྱི་གྲངས་དེ་རྣམས་འཁོར་ལོའི་ལྟེ་བའི་གེ་སར་གྱི་རྩེ་མོ་ལའོ། །ཞེས་པ་རྩ་
གཉིས་རེའི་བར་དུ་ནང་གི་ཆར་འགོད་པ་ཡིན་ལ། སྙིང་རྩ་ལ་དང་པོ་རྩ་འདབ་བཞི་དང་དེ་
ལས་གཉིས་རེ་གྱེས་པའི་བརྒྱད་པོ་ལ་འདབ་མ་དང་ནང་གི་བཞི་ལ་གེ་སར་དུ་འདོད་པ་ལྟ་བུར་
བཤད་དོ། །ཟླ་བས་ཏེ་ཁུ་བས་ཟླ་བ་སྔ་མའི་མར་ངོ་ལ་ལྟེ་བའི་འདབ་མའི་གེ་སར་གྱི་རྩེ་མོ་
རྣམས་ལ་སྤྱད་པའི་མཐར་སྙིང་གའི་པདྨའི་ལྟེ་བ་ལ་གནམ་སྟོང་དུ་བྱས་ནས། སླར་ཡང་ཡར་ངོ་
ལ་འཁོར་ལོ་གསུམ་ལ་སྤྱོད་པ་ན་ཚེས་རེ་རེ་ལ་ཕྱེད་སྔ་མ་དང་ཕྱེད་ཕྱི་མའི་ཆའི་དབྱེ་བས་ཚེས་
བཅོ་ལྔས་དབྱངས་སུམ་ཅུ་པོ་རྣམས་རྒྱུའོ། །འདིར་སྙིང་གའི་པདྨའི་གེ་སར་གྱི་རྩེ་མོ་དཀར་
161

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ཕྱོགས་ཀྱི་ཚེས་གཅིག་གི་ཕྱེད་སྔ་མར་ཨ། ཕྱེད་ཕྱི་མར་ཨཾ། དེ་བཞིན་དུ་ཚེས་གཉིས་པའི་ཕྱེད་
སྔ་མར་ཨི། ཕྱི་མར་ཨཻ་ཞེས་པ་སྙིང་གར་དབུས་ཀྱི་ལྟེ་བ་སྤང་ནས་ཕྱོགས་བཞིར་འགོད་དོ། །
དེ་ནས་མགྲིན་པའི་པདྨའི་གེ་སར་གྱི་རྩེ་མོར་ཚེས་གསུམ་པའི་ཕྱེད་སྔ་ཕྱི་ལ་རྀ་རཱྀ། དེ་བཞིན་
དུ་བཞི་པར་ཨུ་ཨཾ། ལྔ་པར་ལྀ་ལྀ། དྲུག་པར་ཨ་ཨཾ། བདུན་པར་ཨེ་ཨཻ། བརྒྱད་པའི་ཕྱེད་སྔ་
མར་གེ་སར་རྩེ་མོར་ཨར། ཕྱེད་ཕྱི་ལ་ལྟེ་བར་ཨཾར་ཞེས་པ་དང༌། དགུ་པ་ལ་ཨོ་ཨོཾ། བཅུ་པར་
ཨལ་ཨཾལ། ཞེས་པ་མགྲིན་པའི་པདྨའི་གེ་སར་གྱི་རྩེ་མོ་ལ་སྤྱོད་དོ། །དེ་ནས་དཔྲལ་བའི་
པདྨའི་གེ་སར་གྱི་རྩེ་མོར་བཅུ་གཅིག་པའི་ཕྱེད་སྔ་ཕྱིར་ཧ་ཧཾ། བཅུ་གཉིས་པའི་ཡ་ཡྀ། བཅུ་
གསུམ་པའི་ར་རཾ། བཅུ་བཞི་པའི་ཝ་ཝཾ། ཉའི་ཕྱེད་སྔ་མ་ལ་གེ་སར་གྱི་རྩེ་མོར་ལ་ཞེས་དང་།
ཕྱེད་ཕྱི་མར་ལྟེ་བར་ལཾ་ཞེས་པ། སྤྱི་བོར་ཟླ་བ་རྫོགས་པ་སྐྱེད་པའི་རིམ་པས་རླུང་དང་མེ་དང་
ཆུའི་པདྨའི་ལྟེ་བ་རྣམས་ལ་སྤྱོད་དོ། །དེ་ནས་སའི་པདྨའི་ལྟེ་བ་ཡི་འཁོར་ལོའི་གེ་སར་རྣམས་ལ་
ནག་ཕྱོགས་ལ་སྡད་རིམ་གྱི་རིང་པོ་དང་རྣམ་བཅད་ཅན་རྣམས་སྤྱོད་དེ། འདི་ལྟར་ནག་པོའི་
ཚེས་གཅིག་གི་ཕྱེད་སྔ་མ་དང་ཕྱི་མ་ལ་ལཱལཱ། དེ་བཞིན་དུ་གཉིས་པར་ཝཱ ཝཱ། གསུམ་པར་
རཱརཱ། བཞི་པར་ཨཱཿ ཡཱ། ལྔ་པར་ཧཿ ཧཱ། དྲུག་པར་ཨཱལཿ ཨཱལ། བདུན་པར་ཨོཾ ཨོཾ། བརྒྱད་པར་
ལྟེ་བར་ཨཱརཿཨཱར། དགུ་པར་གེ་སར་ལ་ཨཿ ཨཻ། བཅུ་པར་ཨཱཿཨཱ། བཅུ་གཅིག་པར་ལཱྀ ལཱྀ།
བཅུ་གཉིས་པར་ཨཱུ ཨཱུ། བཅུ་གསུམ་པར་རཱྀ རཱྀ། བཅུ་བཞི་པར་ཨཱི ཨཱི། བཅོ་ལྔ་པར་ཨཱཿ ཨཱ།
འདིར་སྙིང་གའི་ལྟེ་བ་ལ་ནག་ཕྱོགས་ཀྱི་མཐའི་སྟོང་པ་དང་དཀར་ཕྱོགས་ཀྱི་ཐོག་མའི་སྟོང་པ་
གཉིས་ཏེ། དེའི་ཕྱིར་ལྟེ་བ་འདི་ལ་སྟོང་པ་གཉིས་ཏེ་ཟླ་བའི་ས་བོན་དབྱངས་ཐིག་ལེས་བརྒྱན་
པ་དང༌། ཉི་མའི་ས་བོན་དབྱངས་རྣམ་པར་བཅད་པ་ཅན་གཉིས་ཀ་མེད་དོ། །སླར་ཡང་སྙིང་
གའི་པདྨའི་གནམ་སྟོང་གི་མཐར་ཚེས་གཅིག་ལ་སོགས་པ་རྣམས་སྙིང་གའི་པདྨའི་གེ་སར་གྱི་
རྩེ་ལའོ། །དཀར་པོ་དང་ནག་པོའི་ཆོས་རྫོགས་པའི་དབྱངས་ཀྱི་ངེས་པའོ། །མགྲིན་པའི་པདྨའི་
162

དུས་འཁོར་ནང་ལེ་འགྲེལ།
གེ་སར་གྱི་རྩེ་མོ་དང་ལྟེ་བ་ལ་དཀར་པོའི་ཚེས་བརྒྱད་པ་ཡི་ས་བོན་ཨར་ཨར་དང༌། ལྟེ་བའི་
པདྨའི་གེ་སར་གྱི་རྩེ་དང་ལྟེ་བ་ལ་ནག་པོའི་བརྒྱད་པའི་ས་བོན་ཨཱར་ཨཱར་གནས་པའོ། །འདིར་
གེ་སར་ཞེས་སྨྲོས་པས་འདབ་མ་གཞན་ལ་འབྱུང་བཞིའི་རླུང་དང་། དབུས་ཀྱི་གེ་སར་གྱི་རྩེ་མོ་
ནས་མཁའ་རླུང་དང༌། དབུ་མ་ནས་ཡེ་ཤེས་ཀྱི་རླུང་རྒྱུ་བ་དེ་དག་གི་ས་བོན་དུ་དགོངས་པའོ། །
སྙིང་གར་ནག་པོ་དང་སྤྱི་བོར་དཀར་པོ་རྫོགས་པའི་མཐའ་བཅུ་དྲུག་པ་སྟེ་སྙིང་གར་ཞེས་པ་
གནམ་སྟོང་གི་མཐར་ཚེས་གཅིག་འཇུག་པའི་དུས་སོ། །དེ་ནི་ཉི་མའི་ཡེ་ཤེས་ཆའི་ས་བོན་
གསལ་བྱེད་ཀྱི་ལོངས་སྤྱོད་གསུངས་པ། ཐིག་ལེའི་རྣམ་པ༵་ཡོད་མེད་དང་ནི་རྣམ་པར་བཅུད་
པ་ཡོད་མེད་བཞི་ཡི་དབྱེ་བ་ལས། འཁོར་ལོ་བཞི་ཡི་པད་འདབ་མཆོག་ལྭ་ཀཱ་སོགས་སྡེ་པ་
དྲུག་གི་ཡི་གེ་སུམ་ཅུ་རྣམས་རྣམ་པར་ཕྱེ་བ་ཉི་ཤུ་དང་ནི་བརྒྱ་ཕྲག་གཅིག་ཀྱང་ཟླ་རྐང་གི་
གྲངས་དང་མཚུངས་པར་ཐུན་བཞི་བཞི་ཅན་གྱི་བགྲོད་པའི་དབང་གིས་ཉི་མ་ཡི་རླུང་རྒྱུ་ཞིང་
བའི་ཆ་ཉམས་པར་བྱེད་དོ། །དེ་ཡང་ཡི་གེ་དང་རྩ་འདབ་ཐུན་ཚོད་རྣམས་གྲངས་མཉམ་པ་
སྟེ༑ ཡར་ངོ་ལ་དཔྲལ་བ་སོགས་འཁོར་ལོ་གསུམ་གྱི་རྩ་འདབ་དྲུག་ཅུ། མར་ངོ་ལ་ལྟེ་བའི་དྲུག་
ཅུ་རྫོགས་པར་རྒྱུའོ།།དཀར་ཕྱོགས་ལ་ས་བོན་ཀྱི་ཡི་གེ་རྣམས་སྡུད་རིམ་དང༌། ནག་ཕྱོགས་ལ་
སྐྱེད་རིམ་གྱིས་སྙིང་གའི་པདྨར་གནམ་སྟོང་གི་མཐར་ཐུག་པར་དཀར་པོའི་ཚེས་གཅིག་ལ་
སོགས་པའི་ས་བོན་རྒྱུ་བ་ཡིན་ལ། ལྟེ་བའི་འདབ་མ་བཞི་སྟོང་པའི་ལྷག་མ་དྲུག་ཅུ་ལ་ཐུན་
བཞིར་བཅད་དེ། དཀར་པོའི་ཚིས་གཅིག་གི་ཐུན་བཞི་ལ་སྨཱསྨཱ་སྒྱུ། བཞི་ས་ལ་སོགས་པ་
རྣམས་ཉི་མས་སྤྱོད་དོ། །དེ་བཞིན་དུ་ཥྛཿཥཱཤཱཿ ཤ་བཞི་དང་། གསུམ་པར་གརྞྞ་ཏྟཱ་ཏྟཱ་བཞི་
དང་། བཞི་པར་ཤྲྰི༔དྷཱིཿ༔དྲྭ་བཞི་དང་། དེ་བཞིན་དུ་ལྔ་བར་རྒྱུ༔ སོགས་བཞི་དང༌། དྲུག་པར་
པ༔སོགས་བཞི་དང་། བདུན་པར་བླུ་སོགས་བཞི། བརྒྱད་པར་རྨཱ༔སོགས་བཞི། དགུ་པར་བྷཱ༔
སོགས། བཅུ་པར་བྷཱུ༔སོགས། བཅུ་གཅིག་པར་ཙྩཱསོགས། བཅུ་གཉིས་པར་ཛྫཱསོགས། བཅུ་
163

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསུམ་པར་༣༔སོགས། བཅུ་བཞི་པར་ཁྲུསོགས། དཀར་པོའི་བཅོ་ལྔ་པ་ཟླ་བ་ཉ་བ་ལ།
བྷཱརྨཱ་དྷྭདྷ་ཞེས་པའི་བར་དུ་གོང་ལྟར་རིམ་པར་བཀོད་པ་སྟེ། དེ་ལྟར་ལྟེ་བའི་པདྨའི་འདབ་
མ་རྣམས་ལ་ཉི་མས་ས་ལ་སོགས་པའི་སྡེ་པའི་ཡི་གེ་རྣམས་སྤྱད་ནས་དམར་ཆ་ཉི་མའི་རྒྱུ་བ་དེ་
ལས་ལྡོག་ཅིང༌། སྤྱི་བོར་དཀར་ཆ་ཁུ་བ་ཟླ་བ་རང་གི་རྒྱུ་བས་འཇུག་སྟེ། དེའི་ཕྱིར་ཉི་མས་
སྤྱད་ཟིན་པའི་པདྨ་རྣམས་ལ་ཟླ་བ་འོང་ཞིང་ཟླ་བས་སྤྱད་ཟིན་པའི་པདྨ་རྣམས་ལ་ཉི་མ་འགྲོའོ།།
ནག་པོའི་ཕྱོགས་ལ་ཉི་མ་སྐྱེད་པའི་རིམ་པས་རྒྱུ་བ་ལ་ཟླ་བ་སྡུད་པའི་རིམ་པས་ཏེ། གང་གི་ཚེ་
ཉི་མ་སྐྱེད་པའི་རིམ་པས་ཡིན་པ་དེའི་ཚེ་ཟླ་བ་སྡུད་པས་དང༌། གང་ཚེ་ཟླ་བ་སྐྱེད་པའི་རྒྱུ་བ་
དེའི་ཚེ་ཉི་མ་སྡུད་པས་རྒྱུ་བ་ནི་ཐམས་ཅད་དུ་ངེས་པའོ། །ད་ནི་དཔྲལ་བའི་པདྨ་སོགས་ཀྱི་
འདབ་མར་ཉི་མས་ང་སོགས་སྡེ་པའི་ཡི་གེ་རྣམས་རིམ་པ་མིན་པར་སྤྱོད་དེ། ནག་པོའི་ཚེས་
གཅིག་གི་ཐུན་བཞི་ལ། དཔྲལ་བའི་འདབ་མ་བཞི་པོ་རྣམས་སུ་ང་ང་གྷ་གྷཾ་སྤྱོད་དོ། །ཚེས་
གཉིས་པར་ག་གཾ་ཁ་ཁཾ། དེ་བཞིན་དུ་རིགས་བསྒྲེས་ཏེ། གསུམ་པར་ཉ་སོགས་བཞི། བཞི་པར་
ཛྷ་སོགས་ཏེ་དེས་དཔྲལ་བའི་འདབ་མ་བཅུ་དྲུག་རྫོགས་ནས། ལྔ་པར་མགྲིན་པའི་པདྨ་ལ་ཚ་
རཱཾ་ཙ་ཙཾ། དྲུག་པར་ཎ་ཎཾ་ཌྷ་ཎྷཾ། བདུན་པར་ཌ་སོགས། བརྒྱད་པར་ཊ་སོགས། དགུ་པར་བྷ་
སོགས། བཅུ་པར་ཕ་སོགས། བཅུ་གཅིག་པར་ན་སོགས། བཅུ་གཉིས་པར་ད་སོགས། བཅུ་
གསུམ་པར་སྙིང་གའི་པདྨའི་འདབ་མ་རྣམས་སུ་ཏ་ཏཾ་ངྐ་ཀྐཾ། བཅུ་བཞི་པར་ཤ་ཤཾ་ཥ་ཥཾ། དེ་ནས་
གནམ་སྟོང་ལ་ལྟེ་བ་ལ་གཉིས་དང་གེ་སར་གྱི་རྩེ་མོར་གཉིས་ཏེ་སྤ་ཏྲཾ་ས་སཾ་ཞེས་པའོ། །དེ་ནི་
སྙིང་གའི་ལྟེ་བ་དང་གེ་སར་གྱི་རྩེ་མོ་ལ་ཡང་ངོ༌། །གནམ་སྟོང་གི་མཐར་ཆ་བཅུ་དྲུག་པ་ལ་
གཞོམ་དུ་མེད་པ་སྟེ། ཉི་མའི་ས་བོན་ཐིག་ལེ་སྟོང་པ་ཡིག་དྲུག་ཅེས་པ་ཨེ་དང༌། ཟླ་བའི་ས་
བོན་ཉ་ཡི་མཐར་ཆ་བཅུ་དྲུག་པ་སྟོང་པ་ཆེན་པོའི་ཡི་གེ་ལྔ་ཞེས་པ་ཝཾ་སྟེ། ཟླ་བ་དང་ཉི་མའི་
རྐང་པའི་ཆ་ཤས་བརྒྱ་ཉི་ཤུ་རྒྱུ་བས་འཁོར་ལོ་བཞི་ལ་ཇི་ལྟར་སྤྱོད་པའི་ངེས་པའོ། །དེ་ནས་ཉི་
164

དུས་འཁོར་ནང་ལེ་འགྲེལ།
ཟླའི་ནོར་དང་བུ་ལོན་གྱི་འཆི་ལྟས་འཕེལ་ཚུལ་ནི། ཇི་ལྟར་སྐར་རྩིས་ཀྱི་སྐབས་སུ་གཟའི་ཆུ་
ཚོད་ལ་ནོར་དུ་གྱུར་པ་རྣམས་བསྣན་ནས་འཕེལ་བ་དང༌། བུ་ལོན་དུ་གྱུར་པ་རྣམས་ཕྲིས་པས་
དམན་པ་ལྟར་འདིར་ཡང་ཕྱོགས་གཅིག་སྟེ་ཟླ་ཕྱེད་ལ་ཟླ་བ་རང་གི་འགྲོས་ཀྱི་རྒྱུ་བས་ཉིན་
ཞག་ཅེས་བྱའི་རྐང་པ་སྟེ་ཉིན་ཞག་གཅིག་གི་བཞི་ཆ་ཆུ་ཚོད་བཅོ་ལྔ་དག་ཀྱང་ཟླ་བའི་བུ་ལོན་
དག་ཏུ་བྱེད་དེ། འདི་ནི་རགས་རྩིས་ཀྱི་དབང་དུ་ཚེས་ཞག་རེ་ལ་ཆུ་ཚོད་རེ་རེ་ཆད་པའི་དབང་
དུ་བྱས་ན་ཕྱོགས་རེ་ལ་ཉིན་ཞག་གཅིག་གི་བཞི་ཆ་ཆུ་ཚོད་བཅོ་ལྔ་ཆད་པ་ཟླ་བའི་ལོངས་སྤྱོད་
ལས་ཟད་པའི་ཆའོ། །ཞིབ་པར་བརྩིས་ན་རྐང་བཅས་ཆུ་སྲང་ང་དྲུག་གི་ཆ་དམན་ནོ། །དེ་
བསགས་པས་སླར་ཡང་ཟླ་བ་གཉིས་ཀྱིས་བུ་ལོན་གཞན་པ་དག་ཀྱང་ཉིན་ཞུག་གཅིག་ཆད་
པར་འགྱུར་ལ། ཞིབ་པར་ཞག་དྲུག་ཅུ་རེ་བཞིན་ཞག་རེ་ཆད་དོ། །ཆད་པ་དེ་དག་ལོ་ཡི་སྦྱོར་བ་
དྭག་ལས་འཕེལ་བ་ནི། རྫོགས་པའི་ལོ་ལ་སྟེ་ལོ་གཅིག་རྫོགས་པ་ན་ཟླ་བའི་བུ་ལོན་ནི་ཉིན་
ཞག་དྲུག་ཏུ་འགྱུར་ཏེ་གཞན་ཡང་དེ་བཞིན་དུ་འཆི་བ་དག་གིས་གཏུགས་པའི་མཚམས་ཏེ་ལོ་
བརྒྱའི་མཚམས་སུ་ཐུག་གི་བར་དུ་འཕེལ་བ་ཡིན་པས་ལོ་བརྒྱའི་ཞག་སྟོང་ཕྲག་སོ་དྲུག་ལ་རེ་
བཞིས་བགོས་པས་ཉིན་ཞག་ཕྱེད་དང་བཅས་པའི་ལྔ་བརྒྱ་དྲུག་ཅུ་རྩ་གཉིས་སུ་འཕེལ་བར་
འགྱུར་རོ། །ཀྱེ་རྒྱལ་པོ་ཞེས་བོས་ནས་དེ་ལྟར་ལོ་བརྒྱའི་ཟླ་བའི་བུ་ལོན་གྱི་ཆ་ཞག་དེ་དག་ཉི་
མའི་བུ་ལོན་ལ་ཉིས་འགྱུར་གྱིས་འཕེལ་ནས་སྟོང་དང་བརྒྱ་ཉེར་ལྔ་འདི་ནི་ལོ་ཡི་སྦྱོར་བ་བརྒྱ་
པོ་དག་གིས་འཕེལ་བར་བྱེད་པར་འགྱུར་ཏེ། ཚེས་ཞག་གི་དབང་དུ་བྱས་པའི་ལོ་རེར་ཞག་
རགས་པར་བཅུ་གཉིས། ཕྲ་བར་བཅུ་གཅིག་རྐང་བཅས་ཉི་མ་ལ་འཕེལ་བ་ལྟར་བརྩིས་པ་དེའི་
དབང་གིས་ཉི་མས་ལྡབ་འགྱུར་དུ་འགྱུར་བ་ཤེས་པར་བྱའོ། དེ་ལྟར་ཉི་མའི་ཆས་ཟླ་བ་ལ་བུ་
ལོན་དུ་གྱུར་པའི་ལོ་བརྒྱའི་ཞག་གྲངས་དེ་ནི་དུས་འཆིའི་དབུ་མའི་ལོ་གསུམ་ཕྱོགས་གསུམ་གྱི་
ཞག་གྲངས་དང་མཉམ་པར་འགྱུར་ཏེ། ལོ་བརྒྱའི་ཞག་གྲངས་ལ་སུམ་ཅུ་རྩ་གཉིས་ཀྱིས་བགོས་
165

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པས་ཀྱང་ཞག་གྲངས་དེ་འབྱུང་ངོ༌། །ཟླ་བའི་ཆ་ལ་ཉི་མའི་བུ་ལོན་དུ་གྱུར་པ་དམན་པའམ་ཆད་
པའི་རྣམ་གཞག་གི་ངེས་པའོ། །དེ་ནས་འཆི་ལྟས་ཀྱི་ཆ་འཕེལ་བ་དབུ་མའི་དབུགས་ཀྱི་ཆ་བུ་
ལོན་དུ་གྱུར་པའི་ལོ་གྲངས་གསུངས་པ། འབྱུང་བ་དང་འཇུག་པ་ཟུང་དག་གཅིག་ཏུ་བརྩིས་
པའི་དབུགས་དྲུག་གིས་ནི་ཆུ་སྲུང་གཅིག་ཏུ་རབ་ཏུ་འགྱུར་ཏེ་ཆུ་སྲང་དྲུག་ཅུ་ཡིས་ཀྱང་ཆུ་ཚོད་
གཅིག་ཉིད་དོ། །ཆུ་ཚོད་དྲུག་ཅུ་དག་ནི་ཉིན་ཞག་གཅིག་ཏུ་འགྱུར་ལ། གསུམ་གྱིས་བསྒྱུར་བ་
བཅུ་ཡི་ཉིན་ཞག་དག་གིས་ཞེས་ཉིན་ཞག་སུམ་ཅུས་ཟླ་བ་གཅིག་ཏུ་འགྱུར་རོ། །ཟླ་བ་དྲུག་
གིས་ཀྱང་ནི་བྱང་དང་ལྷོའི་བགྲོད་པ་གང་རུང་གཅིག་ཡིན་པར་འགྱུར་ཏེ། གཅིག་པོ་དེ་ཉིད་
གཉིས་ཀྱིས་བསྒྱུར་བའི་བགྲོད་པ་གཉིས་ནི་ལོ་གཅིག་ཏུ་འགྱུར་བར་འཇིག་རྟེན་ན་རབ་ཏུ་
གྲགས་ཤིང་དེ་ལ་ཞག་སུམ་བརྒྱ་དྲུག་ཅུ་ཡོད་དོ། །དེ་ལྟ་བུར་སྐྱེས་བུ་རྣམས་ཀྱི་ཚེ་ལོ་བརྒྱ་
ལས་ཉི་མའི་ཆར་བྱས་པ་སུམ་ཅུ་རྩ་གཉིས་དང་ཟླ་བའི་ཆར་བྱས་པ་དྲུག་ཅུ་རྩ་བཞིའི་ཆ་ཡི་བུ་
ལོན་གྱི་ཆ་ཡེ་ཤེས་ཀྱི་རླུང་བགྲོད་པར་སོན་པ༵་སྟེ་མཐར་ཐུག་པར་ནི་དུས་ཀྱི་རྩའམ་དབུ་མ་ཨ་
པ་དྷཱ་ཏཱི་ཡི་རྩ་ལ་ཡེ་ཤེས་ཀྱི་རླུང་རྒྱུ་བའི་དབང་གིས་སོ་ཞེས་ཉི་ཟླའི་བུ་ལོན་གྱི་བགྲོད་པ་
མཐར་སོན་པ་དུས་འཆིའི་དབུ་མའི་ལོ་གསུམ་གྱི་མཐར་ཐུག་པ་ཉིད་དུ་འགྱུར་རོ། །དུས་ཀྱི་
རྩའི་ངེས་པའོ། །དེའི་ཕྱིར་འཇིག་རྟེན་གསུམ་ན་ལྷ་མིན་དང་དབང་ཕྱུག་ལ་སོགས་པ་ལྷ་དང་
མི་རྣམས་ཀྱི་རིགས་སུ་གྱུར་པ་དག་འགྲེལ་བར་ལྷ་མི་ལག་འགྲོ་རྣམས་ལས་ཞེས་གསུངས་མཆན། ལས་གང་
ཞིག་ནང་དུ་རང་གི་ལུས་ལ་ཟླ་བ་དང་ཉི་མ་ཡི་བགྲོད་པ་དག་ཏུ་གྱུར་པའི་སྲོག་དང་ཐུར་སེལ་
གྱི་རླུང་མཐའ་དག་དབུ་མར་བཅིངས་ནས་རྫོགས་པར་ནུས་པའི་རྣལ་འབྱོར་ལྡན་པ༵་སངས་
རྒྱས་ཉིད་ལས་གཞན་ཡོད་པ་མིན་ཏེ། འདི་ལྟར་ཕྱི་རོལ་ཏུ་ཟླ་བ་རང་གི་རྒྱུ་བས་ལོ་ཡི་
མཚམས་སུ་ཉིན་མཚན་ནམ་ཉིན་ཞག་གི་ཚོགས་སུམ་བརྒྱ་དྲུག་ཅུ་རྒྱུ་བ་མ་ཡིན་པ་དང༌། སྲིད་
པ༷ར་ཏེ་ནང་དུ་ལུས་ལ་ལོ་ཡི་ནང་དུ་སྔར་བཤད་པ་ལྟར་དབུ་མའི་བུ་ལོན་གྱི་ཆ་ཞག་བཅུ་
166

དུས་འཁོར་ནང་ལེ་འགྲེལ།
གཅིག་དང་བཞི་ཆ་ནི་ཡེ་ཤེས་ཀྱི་ཆར་གྱུར་པའི་རིམ་པས་ཉི་མས་ཀྱང་ནི་ཕྱི་རོལ་དུ་ཚེས་ཞག་
སུམ་བརྒྱ་དྲུག་ས་རྒྱུ་སྐར་ཉེར་བདུན་པོ་ཐམས་ཅད་རྫོགས་པར་རྒྱུ་བ་མིན་པ་ཉིད་དེ་ཞག་བཅུ་
གཅིག་དང་བཞི་ཆ་སྣོན་དགོས་པར་འགྱུར་ལ། དེའི་རྒྱུ་མཚན་ཉིན་ཞག་སུམ་བརྒྱ་དང་དྲུག་ཅུ་
ལ་ཡེ་རླུང་གི་ཆ་སུམ་ཅུ་རྩ་གཉིས་ཀྱིས་བགོས་པས་ཞག་བཅུ་གཅིག་དང་ཞག་གཅིག་གི་བཞི་
ཆ་ཆུ་ཚོད་བཅོ་ལྔ་ཐོབ་པ་བུ་ལོན་དུ་སོང་བ་དེའི་དབང་གིས་སོ། །དེ་ལྟར་ལོ་དང་ལོར་ནི་ཞེས་
ལོ་སོ་སོར་དབུ་མའི་ཡེ་ཤེས་ཀྱི་ཆ་ཉི་ཟླའི་རྒྱུ་བ་ལ་བུ་ལོན་དུ་གྱུར་པ་དག་གི་ཆ་དེས་ནི་སྲིད་
པ་སྟེ་ལུས་ཀྱི་ཆ་དང་འཚོ་བའི་རླུང་གི་དུས་ཟ་སྟེ་འཆི་རླུང་དུ་གྱུར་པའི་ཕྱིར་རོ། །དེ་ལྟར་ན་ནང་
དུ་དབུ་མའི་རླུང་ནི་ནང་གི་དུས་ཀྱི་འཁོར་ལོ་དཔ༵ འ་བོ་གཅིག་པུ་སྟེ་འཁོར་བ་པ་རྣམས་ལ་
ལུས་སྐྱེ་བ་དང་འཇིག་པའི་རྒྱུར་གྱུར་པའི་རྩ་བ་ཡིན་པའི་ཕྱིར་ན་དེ་ལྟར་བརྗོད་དེ། དང་པོར་
ཀུན་གཞི་སྲོག་གི་རླུང་དང་བཅས་པ་མངལ་དུ་ཞུགས་ནས། མངལ་དུ་ལུས་འཕེལ་བའི་རྩ་བ་
དེ་ཡིན་ལ། བར་དུ་གནས་པ་དང་མཐར་རྩ་རྣམས་རླུང་གིས་འདོར་ཏེ་དབུ་མར་སྲོག་གི་རླུང་
ཉིད་ལ་བསྡུས་ནས་སྲོག་དེས་ལུས་བཏང་སྟེ་སླར་ཡང་སྲིད་པ་གཞན་དུ་འཕོ་བར་བྱེད་པ་ཡིན་
པའི་སླད་དུའོ། །དེས་ན་རྣལ་འབྱོར་པ་རྣམས་ཀྱི་སྲོག་འཛིན་ལ་སོགས་པ་རླུང་རགས་པ་བཅུའི་
རྩ་བར་གྱུར་པ་སྲོག་གི་རླུང་ཤིན་ཏུ་ཕྲ་བ་དབུ་མའི་རླུང་དེ་དབུ་མར་འཕོ་མེད་དུ་བཅིངས་ཤིང་
ཐིམ་པའི་སྟོབས་ཀྱིས་ལས་རླུང་གི་འཕོ་བ་མ་ལུས་པ་གཞོམ་མེད་ཀྱི་དབྱིངས་སུ་ཐིམ་པ་ན་
ཤིན་ཏུ་རྣམ་པར་དག་པའི་ཡེ་ཤེས་ཀྱི་སྐུ་ནམ་མཁའ་ལྟ་བུ་འཕོ་འགྱུར་མེད་པ་ཐོབ་པ་ནི་སྲིད་
པ་གསུམ་གྱི་སྐྱེ་འཇིག་ལས་རྣམ་པར་རྒྱལ་བ་གཞན་དུས་ཀྱི་འཁོར་ལོ་དཔའ་བོ་གཅིག་པུ་ཡིན་
པར་དོན་གྱིས་ཤེས་པར་བྱའོ། །དེའི་ཕྱིར་ཐབས་རྡོ་རྗེའི་རྣལ་འབྱོར་ལ་གོམས་པའི་སྟོབས་
ལས་ཟླ་ཉིའི་བགྲོད་པ་ཁུ་རྡུལ་དང་སྲོག་ཐུར་གྱི་འཕོ་བ་གཞོམ་མེད་དྷུ་ཏཱིར་རྫོགས་པར་བྱས་ཏེ་
འཆི་བའི་དགྲ་ལས་གཏན་དུ་རྣམ་པར་རྒྱལ་བ་བཅོམ་ལྡན་འདས་དུས་ཀྱི་འཁོར་ལོའི་གོ་འཕང་
167

༼ཞ༽མི་ལམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འཕོ་བ་མེད་པ་བསྒྲུབ་པར་བྱའོ་ཞེས་སངས་རྒྱས་ཀྱི་བཀའ་ཡི་ངེས་པའོ། །དེ་ནས་ནང་དུ་རྩ་
ཆད་པའི་འཆི་ལྟས་ཀྱི་རླུང་གི་དབང་གིས་གཅི་བ་སོགས་ཁམས་ཀྱི་རྣམ་པར་འགྱུར་བའི་མཚན་
ཉིད་གསུངས་པ། འདིར་ལུས་ལ་རྩ་ཆད་པ༷་ནི་གལ་ཏེ་གཡོན་པའམ་གཡས་པའི་རྩ་གཅིག་སྟེ་
རོ་རྐྱང་གང་རུང་ལ་སྲོག་རབ་ཏུ་འབབ་པ་དང་བྲལ་བ་ཡིན་ན་ཀྱེ་མི་ཡི་བདག་པོ་ཟླ་བ་དྲུག་གི་
མཚམས་སུ་འཆི་བར་འགྱུར་ཞེས། དེའི་ཚེ་གཅི་བ་དག་ནི་སྐྱུར་བ་ཉིད་དུ་འགྱུར་རོ། །སྒྲ་རོ་
གཟུགས་དྲི་རེག་བྱ་དེ་ཙམ་ལྔ་པོ་རྣམས་ནི་ཉིན་ཞག་ལྔ་ནས་མཆོག་གི་ཚྭ་སྲོག་གི་ནུས་པ་ཆེན་
པོ་ཡིས་འདོར་ཏེ་གསང་བའི་བར་སྐོར་གྱི་རྩ་བཅུའི་གོང་བུ་འཆད་པའི་དུས་སུའོ། །དེའི་ཚུལ་
ཀྱང་འཆི་བ་ལ་ཞག་དྲུག་ཡོད་པའི་མཚམས་སུ་ཞག་དང་པོ་ལ། སྒྲ་འཛིན་པར་བྱེད་པའི་རྩ་
གཉིས་ཆད་པས་ཡུལ་སྒྲ་ཐོས་པ་ནི་རྣ་བ་ལས་འདོར་ཏེ། དེའི་ཚེ་རྣ་བའི་ནང་གི་སྒྲ་འུར་འུར་པོ་
མེད་པ་དང་སྒྲ་མི་ཐོས་པར་འགྱུར་རོ། །འདིར་རྒྱུད་རྩ་བར་རྣ་བ་ལ་འདོར་ཏེ་ཞེས་ལྔ་པའི་
དོན་ལ་བདུན་པ་བྱས་པ་ཡོད་དོ། །དེ་བཞིན་དུ་ཞག་གཉིས་པ་སོགས་ལ་རོ་འཛིན་གྱི་རྩ་གཉིས་
ཆད་པ་དང་རོ་སོགས་འདོར་བ་རིམ་པར་སྦྱར་ཏེ། ཡུལ་རོ་ཡང་ངེས་པར་ཁ་ལས་འདོར་ཞིང་
རོ་ཕྱིན་ཅི་ལོག་ཏུ་སྣང་བའམ་རོ་མི་ཚོར་བར་འགྱུར་བ་ན་ཉིན་ཞག་ལྔ་འཚོའོ། །མིག་འབྲུས་ལ་
གཟུགས་བརྙན་མི་སྣང་བར་གྱུར་ཅིང་མིག་གི་དབུས་ནས་སོ་ཞེས་པ་མིག་གི་དབུས་ནས་ཡུལ་
གཟུགས་འཛིན་པ་འདོར་ཏེ་གཟུགས་ལེགས་པར་མི་མཐོང་བ་ནི་ཞག་བཞི་ནས་འཆིའོ། །དྲི་ནི་
སྣ་ལས་འདོར་ཏེ་དྲི་མི་ཚོར་བ་ཞག་གསུམ་ནས་འཆིའོ། །མི་རྣམས་དག་གི་ལག་པ༵་དང་རྐང་
པའི་ཆ་ནས་བཟུང་སྟེ་ལུས་ལས་དྲོ་བའི་དངོས་པོ་རིམ་པ་ཡིས་བྲལ་བར་འགྱུར་ཞིང་ཆ་དེ་དག་
ནས་རེག་བྱ་མི་འཛིན་པར་འདོར་བ་ནི་ཞག་གཉིས་ཀྱི་མཚམས་སུ་འཆིའོ། །མཐའི་ཉིན་ཞག་
དྲུག་པ་ལ་ཆོས་ཀྱི་དབྱིངས་ཁུ་བ་འཕོ་བ་དང་དབུགས་ཀྱི་འཁོར་ལོ་ཡང་འདོར་བར་འགྱུར་རོ།།
ཉིན་ཞག་དྲུག་གི་ནང་དུ་འཆི་བའི་མཚན་ཉིད་གཞན་ཡང་གསུངས་པ། འདིར་ལུས་ལ་ཞག་
168

དུས་འཁོར་ནང་ལེ་འགྲེལ།
དྲུག་གི་ནང་དུ་འཆི་བ་རབ་ཏུ་ཞུགས་པར་གྱུར་པ་ན་རང་གི་ལུས་སྣ་ཡི་རྩེ་མོ་འཕྱང་བ་གླང་པོ་
ཆེའི་སྣའི་རྣམ་པ་ལྟ་བུར་མཐོང་བ་དང་ནི། རང་གི་སྤྱི་བོར་ལག་པ་བཞག་སྟེ་མིག་གཉིས་ཀྱིས་
དབུས་ཀྱི་ལག་པ་དེ་ལ་བལྟས་ན་དུས་རྒྱུན་ཤིན་ཏུ་ཕྲ་མོར་མཐོང་ན་ཡང་འདིའི་སྐབས་སུ་ཕྲ་
མོར་མི་མཐོང་བར་ལག་པ༵་དེ་ཡི་རང་བཞིན་དྭག་ཏུ་མཐོང་བ་དང༌། ལག་པ༵་གཉིས་ཀའི་
མཐིལ་ལ་རྒྱ་སྐྱེགས་ཚོན་གྱིས་རབ་ཏུ་བྱུགས་ཀྱང་དམར་པོ་ཉིད་དུ་བྱེད་པ་མ་ཡིན་པ་དང༌།
ཉི་མ་ཁ་དོག་ནག་པོ་ཉིད་དུ་མཐོང་བ་དང་ནི། ཡོངས་སུ་ཆ་རྫོགས་པར་གྱུར་པའི་རི་བོང་
འཛིན་པ༵་ཁ་དོག་སེར་པོར་མཐོང་བ་དང༌། དེ་རྣམས་ནི་ཉིན་ཞག་དྲུག་གི་མཚམས་སུ་འཆི་
པའི་ལྟས་ཡིན་ནོ། །དེ་ནས་ཉིན་ཞག་གང་ལ་གཅིན་དང་ལུས་ཀྱང་དྲོད་མེད་པར་བསིལ་བར་
གྱུར་པ་ན་ཀྱེ་མི་ཡི་བདག་པོ་ཞེས་བོས་ནས་དེ་ཡི་ཉིན་ཞག་དེ་ཉིད་ལ་ནི་འཆི་བ་ཉིད་ཡིན་ནོ།།
ཉིན་ཞག་དྲུག་གི་མཚམས་སུ་འཆི་བའི་མཚན་མ་གཞན་ཡང་གསུངས་པ། འདིར་དུས་མ་ཡིན་
པར་འཆི་བས་ནོན་པ་ལ་ལྕེ་ཡི་འོག་ཏུ་ནག་པོའི་ཐིག་ཅེས་རི་མོ་ནག་པོ་དག་ཏུ་རབ་ཏུ་འགྱུར་
ཏེ༑ གཞན་ཡང་མིག་ལྭ་ཚངས་པའི་རི་མོ་ཤིན་ཏུ་ཕྲ་མོ་སྐྲའི་ཚད་ཙམ་གྱི་ནག་པོ་དམར་པོའི་
དཀྱིལ་འཁོར་འབྱེད་པར་འགྱུར་བ་དང༌། དབུགས་ནི་ཟླ་བ་དང་ཉི་མའི་ལམ་དུ་འཕྲོ་སྟེ་སྣ་
བུག་གཉིས་དང་ཁ་ནས་དུས་མཉམ་པར་དྲག་ཏུ་བསྐྱོད་ཅིང་འབབ་པ་དང༌། ཀྱེ་མི་ཡི་བདག་
པོ་འཆི་བའི་ལྟས་གཞན་ཡང་མཁུར་ཚོས་གཡས་གཡོན་གཉིས་པོ་དེ་བཞིན་ཉིད་ཅེས་འཕྲིག་
ཅིང་བསྐྱོད་པ་དང་། ནུ་མའི་སྟེང་གི་ལག་པའི་འཕར་རྩ་ཡི་རླུང་ནི་མཆན་ཁུང་དུ་ཞུགས་པས་
ལག་ངར་དུ་འཕར་རྩ་འཕར་རྒྱུ་མེད་པ་དང༌། གཟའ་མིག་དམར་ལ་སོགས་པ་ཡི་སྐར་མའི་
ཚོགས་རྣམས་མཐའ་དག་རང་བཞིན་པར་མི་མཐོང་སྟེ་མེ་སྟག་འཕྲོ་བ་དྭག་དང་བཅས་པར་
མཐོང་བ་དང༌། མགྲིན་པ༵་དང་རྐང་ལག་ལུས་དང་བཅུས་པ༵་རེངས་ཤིང་གཡོ་བ་བྲལ་བས་
སེམས་མེད་པ་ལྟར་གྱུར་པ་དང་། ལུས་འཁོར་བ་ལྟ་བུར་ཡ༷ང་ནི་སྣང་བར་འགྱུར་ཏེ་འདི་དག་
169

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལུས་ལ་འཆི་བའི་མཚན་ཉིད་དག་ཏུ་འགྱུར་བར་འདོད་དོ། །གཞན་ཡང་ལུས་ལ་གང་ཅུང་
ཟད་ཕྱིན་ཅི་ལོག་ཏུ་མཐོང་བ་དང༌། ལུས་ཀྱི་གྲིབ་མའི་སྐྱེས་བུ་ནམ་མཁའ་ལ་སྣང་བ་བརྟག་
ཚུལ་སོགས་གཞུང་གཞན་ལས་བཤད་པ་དེ་དག་ཀྱང་འཆི་བའི་མཚན་ཉིད་དུ་རྣལ་འབྱོར་པས་
ཤེས་པར་བྱས་ནས་སྦྱིན་པ་སོགས་དགེ་བ་ལ་འབད་པར་བྱ་སྟེ། གལ་ཏེ་བསོད་ནམས་སྟོབས་
ཀྱིས་འཆི་ལྟས་ཞི་ནས་སླར་འཚོ་བར་གྱུར་པ་དེ་ལྟ་ན་ལེགས་ཤིང༌། ཅི་སྟེ་འཆི་བ་བསླུ་མ་
བཏུབ་པར་འཆི་བར་འགྱུར་བ་དེ་ལྟ་ནའང་སྦྱིན་པ་སོགས་ཀྱི་འབྲས་བུ་ཚེ་རྗེས་མ་ལ་སྤྱོད་པ་
དེའི་ཕྱིར་མཐོང་བ་ཚེ་འདི་དང་མ་མཐོང་བ་ཕྱི་མའི་ཕྱོགས་གཉིས་ཀ་ལ་ཡང་བདེ་བ་དོན་དུ་
གཉེར་བ། བདེ་བར་གཤེགས་པའམ་ནང་པ་སངས་རྒྱས་པ་རྣམས་ཀྱིས་འཆི་བ་ལ་བསམ་ནས་
ལོངས་སྤྱོད་ལ་དམ་དུ་འཛིན་པའི་བློ་མི་བསྐྱེད་པར་སྦྱིན་པ་ཅི་ནུས་སུ་བྱིན་པར་བྱའོ་ཞེས་པ་
བཅོམ་ལྡན་འདས་ཀྱི་བཀའི་ངེས་པའོ། །འཆི་ལྟས་དང་འཆི་བའི་མཚན་ཉིད་དང་རྩ་འཆད་པ་
འདི་འགྲེལ་བའི་མདོར་བསྡུས་བཞི་པས་བཤད་པར་མཛད་དོ། །གནས་པ་བཅུ་གསུམ་པ་ལས་
ཀྱི་རྣམ་སྨིན་གྱིས་འགྲོ་བ་དྲུག་ཏུ་སྐྱེ་བའི་ངོ་བོ་ཉིད་ཀྱི་གནས་པ་ནི། སྐྱེ་བ་དང་ནི་སོགས་
ཚིགས་སུ་བཅད་པ་གྱ་གཉིས་པ་ནས། བརྒྱ་དང་དྲུག་པའི་བར་གྱིས་བསྟན་ཏེ། གོང་དུ་འཆི་
ལྟས་ཀྱི་རླུང་རྒྱུ་བ་དང་རྩ་འཆད་པའི་རིམ་པས་རྣམ་ཤེས་ཀྱིས་ལུས་འདོར་ཞིང་འཆི་བའི་ཚུལ་
བཤད་ནས་ཤི་བའི་རྗེས་སུ་ཇི་ལྟར་འགྱུར་སྙམ་ན། འཇིག་རྟེན་ཀུན་རྫོ་བ་ཏུ་ལས་ཀྱི་རྣམ་སྨིན་
གྱི་དབང་གིས་འགྲོ་བ་དྲུག་ཏུ་སྐྱེ་བར་བྱེད་ལ། དེར་ཡང་ཀུན་རྫོབ་ཏུ་འཇིག་རྟེན་སྐྱེད་པ་དང་
སྡུད་པའི་བྱེད་པོ་ཇི་ལྟ་བུ་ཡིན་པ་དང་། དོན་དམ་པར་བྱེད་པ་པོ་མེད་པ་དང་། རྒྱུ་གང་གིས་
འཁོར་བར་བཅིངས་པ་དང༌། དེ་ལས་གྲོལ་ཚུལ་རྣམས་བསྟན་པ་ལས། དང་པོར་འཇིག་རྟེན་
ཀུན་རྫོབ་ཀྱི་སྐྱེད་པ་དང་སྡུད་པའི་བྱེད་པོ་གསུངས་པ། སེམས་ཅན་རྣམས་སྐྱེ་བ་དང་ནི་བཙའ་
བའི་དུས་དང་བྱིས་པ་དང་གཞོན་ནུ་དག་གི་གཟུགས་ནི་བྱེད་པ་གང་ཡིན་པ་དེ་ཉིད་མཐོ་རིས་
170

དུས་འཁོར་ནང་ལེ་འགྲེལ།
ལྷ་དང་མི་དང་ས་འོག་གི་འཇིག་རྟེན་དག་ཏུ་སླར་ཡང་སྡུད་པར་བྱེད་པ་པོ་གང་ཞིག་ཡིན་ན་
འཕོ་བའི་སྐད་ཅིག་གི་གནས་སྐབས་དང་ལྡན་པའི་དུས་ཀྱི་འཁོར་ལོ་ཅན་དེ་ཉིད་ཡིན་ཏེ། ཁུ་
རྡུལ་དང་ལྷན་ཅིག་མངལ་དུ་ཞུགས་པའི་ཀུན་གཞིའི་རྣམ་ཤེས་སྲོག་གི་རླུང་དང་བཅས་པ་ཕ་
མའི་སྙོམས་འཇུག་གི་བདེ་བ་བཞི་པའི་གནས་སྐབས་དེས་ལུས་འཛིན་ཅིང་སྐྱེད་པར་བྱེད་ལ།
སླར་སྡུད་པའི་དུས་སུའང་ཀུན་གཞིའི་རྣམ་ཤེས་སྲོག་གི་རླུང་དང་བཅས་པ་དེར་སྡུད་ཀྱིས་དེ་
ལས་གཞན་པའི་འཇིག་རྟེན་སྐྱེད་པ་དང་སྡུད་པའི་བྱེད་པོ་ཅུང་ཟད་ཀྱང་མེད་པས་ཉི་མ་ཞེས་པ་
རྡུལ་དང་ཟླ་བ་ཁུ་བ་སོགས་རྐྱང་བས་ལུས་འཛིན་པ་མིན་ཏེ། དུས་ཀྱི་འཁོར་ལོ་འཕོ་བའི་བག་
ཆགས་དང་ལྡན་པ་ཀུན་གཞིའི་རྣམ་ཤེས་མེད་པས་ཁུ་རྡུལ་སོགས་ཀྱིས་ལུས་འཛིན་ཅིང་སྐྱེད་
པར་མི་བྱེད་དོ། །དེའི་ཟུར་གྱིས་ཉི་མ་དང་ཟླ་བ་སོགས་ལྷ་རྣམས་ཀྱང་འགྲོ་བའི་བྱེད་པ་པོ་མ་
ཡིན་པར་བསྟན་པའོ། །ཇི་ལྟར་ཁུ་རྡུལ་སེམས་གསུམ་མམ། ཟླ་ཉི་མེ་སྟེ་སྒྲ་གཅན་དང་གསུམ་
ཚོགས་པ་ལ་འགྲོ་བའི་བདག་ཉིད་དུ་གྲགས་པའི་ཁུ་རྡུལ་དག་གིས་ཀྱང་འགྲོ་བ་སྐྱེད་པར་ཅི་
ཕྱིར་མི་བྱེད་ཅེ་ན། ཟླ་བ་ཉི་མ་སྟེ་ཁུ་རྡུལ་དང་ལ་སོགས་པའི་སྒྲས་བཤང་གཅི་རྐང་གི་དྭངས་
མ་དང་བཅས་པ་དང་ལྷ་ལྔ་པོ་རྣམས་དང་འབྱུང་བ་ལྔ་པོ་དག་དང་བཅུས་པ། མཚན་མོའི་ཆ་
ཞེས་པ་མཚན་མོ་ཟླ་བའི་ཆ་ཡིན་པས་སྐབས་འདིར་འཁོར་བ་པ་རྣམས་སྐྱེ་བའི་དུས་ལྭ་གོ་བར་
བྱ་སྟེ། སེམས་ཅན་སྐྱེ་བའི་ཚེ་ན་བཅོམ་ལྡན་འདས་དུས་ཀྱི་འཁོར་ལོ་སེམས་རྡོ་རྗེ་འཛིན་པ་དེ་
ཡིས་མའི་མངལ་དུ་ཁུ་བ་ལ་སོགས་པ་དྭངས་མ་ལྔ་དང་ལྷ་ལྔ་དང་འབྱུང་བ་ལྔ་རྣམས་ལུས་དང་
ངག་སེམས་རྫོགས་པའི་དོན་དུ་རོ་མཉམ་པར་ཟོས་ཏེའམ་བཟུང་སྟེ་ཚོགས་པ་གཅིག་ཏུ་བྱས་
པའི་རྒྱུ་དེ་ལས་ལུས་ངག་སེམས་གསུམ་འཕེལ་ཞིང་རྫོགས་པར་བྱེད་ལ། སླར་ཡང་ཉིན་མོའི་
དུས་ཏེ་ཉི་མའི་ཆ་སྡུད་པའི་དུས་ལ་བརྗོད་པ་ཡིན་པས་འཚོ་བ་སྡུད་པའི་དུས་སུ་འཕོ་བའི་བག་
ཆགས་དང་ལྡན་པ་ཀུན་གཞི་རྣམ་པར་ཤེས་པས་ལུས་ལ་བརྟེན་ནས་དངོས་པོ་སྣ་ཚོགས་
171

༼༢༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མཐའ་ཡ༷ས་པའི་འདུ་འགོད་རྩོམ་པའི་རང་བཞིན་རྣམས་ཀྱང་གཏོང་བར་བྱེད་དེ་ལྟེ་སྙིང་
མགྲིན་དཔྲལ་གཙུག་ཏོར་གྱི་གནས་རྣམས་སུ་ས་ལ་སོགས་པའི་ཁམས་ལྔ་པོ་ཡོངས་སུ་འདོར་
ཞིང་ཚེ་འདིའི་སྣང་བ་འགག་ནས་སྐྱེ་བ་གཞན་སྐྱེད་པའི་རྒྱུར་ནི་རིམ་པས་འཕོ་ཞིང་འགྱུར་
བའི་ཚུལ་གྱིས་འཇུག་པར་བྱེད་པས་སོ། །དེ་ལྟར་ཁུ་བ་ལ་སོགས་པ་བདུད་རྩི་ལྔའི་དངས་མ་
དང༌། ཁམས་ལྔ་བཟུང་ནས་ལུས་སྐྱེད་པར་བྱེད་པ་པོ་དང༌། སླར་ཡང་འདོར་བར་བྱེད་པ་པོ་ནི་
བདག་འཛིན་སོགས་བག་ཆགས་སྣ་ཚོགས་པས་བགོས་པའི་རྣམ་པར་ཤེས་པ་ཡིན་གྱི། ཁམས་
ལྔའི་དངས་མ་ལྔ་ནི་མ་ཡིན་ཏེ། དེ་དག་རྐྱང་པས་དེ་མི་ནུས་པའི་ཕྱིར་རོ། །འདིར་ནང་དུ་ཁུ་ཁ་
ཟླ་བའི་མིང་ཅན་ནི་འོད་དཔག་མེད་ཀྱི་ངོ་བོ་དབང་ཕྱུག་ཆེན་པོ། །ཉི་མ་དང་རྡུལ་ནི་རྟག་ཏུ་ཞི་
བ་ཆོས་ཀྱི་དབྱིངས་ཀྱི་ངོ་བོ་དཔལ་མོ། །རྐང་ནི་གསུང་རྡོ་རྗེ་དྲག་པོ། །གཅི་བ་ནི་སྐུ་རྡོ་རྗེ་ཁྱབ་
འཇུག །བཤང་བ་ནི་ཐུགས་རྡོ་རྗེ་ཚངས་པའོ། །ཕྱི་རོལ་དུ་འཇིག་རྟེན་པའི་ལྟའི་གཙོ་བོ་འདི་ལྔ་
འཇིག་རྟེན་གྱི་བྱེད་པ་པོར་མུ་སྟེགས་པ་དག་གིས་འདོད་ཀྱང༌། ལྷ་དེ་དག་གིས་འཇིག་རྟེན་
བསྐྱེད་པ་མ་ཡིན་ཏེ། ནང་གི་ལུས་ནི་རྣམ་ཤེས་ཀྱིས་བཟུང་བའི་དངས་མའི་ཁམས་ལྔ་ལས་སྐྱེ་
བ་ཡིན་ན་དེ་ལ་ལྷས་ལུས་ཅན་རྣམས་བསྐྱེད་པར་བཏགས་པ་ཙམ་ལས་དངོས་པོ་ལ་དེ་དག་
གིས་བསྐྱེད་པ་མ་ཡིན་པར་ཤེས་པའི་ཆེད་དུ་གསུངས་པའོ། །ཀུན་རྫོབ་ཀྱི་བྱེད་པ་པོའི་ངེས་
པའོ། །འདིར་བྱེད་པ་པོ་དང་ལས་སུ་བྱ་བ་ནི་འཇིག་རྟེན་ཀུན་རྫོབ་ཏུ་ལྟོས་ནས་བཏགས་པ་
ཙམ་ལས་དོན་དམ་པར་དཔྱད་ན་བདེན་པར་གྲུབ་པ་མེད་དེ། འདིར་ལུས་གྲུབ་པར་གྱུར་ན་
དེའི་དབང་གིས་སྒྲ་དང་ལ་སོགས་པ་ཞེས་པས་རེག་བྱ་དང་གཟུགས་དང་རོ་དང་དྲི་དང་ཆོས་
ཀྱི་དབྱིངས་ཏེ་དྲུག་པོ་རྣམས་ནི་ཡུལ་ཅན་དྲུག་གིས་གཟུང་བར་བྱ་བའི་ལས་སུ་འགྱུར་ཏེ།
ཡུལ་ཅན་དབ༵ང་པོ་རྣ་བ་ལུས་མིག་ལྕེ་སྣ་ཡིད་དྲུག་པོ་དག་ཀྱང་འཛིན་པར་བྱེད་པའོ། །ཁྱིམ་
བཅུ་གཉིས་སུ་ཉི་མ་བགྲོད་པའི་དབྱེ་བས་ལོ་དང་ཟླ་བ་དང༌། ཟླ་བའི་ཕྱེད་ཕྱོགས་ཉེར་བཞི་
172

དུས་འཁོར་ནང་ལེ་འགྲེལ།
དྭང་ཉིན་མོ་དང་མཚན་མོ་དང་ཚེས་བཅོ་ལྔ་དང༌། ཕྱི་རོལ་གྱི་ཟླ་བ་དང་ཉི་མ་འདི་མཐའ་དག་
ཀྱང་སྣང་བར་བྱེད་པ་ཡིན་ཏེ། དེ་ལྟར་བྱེད་པ་པོ་དང་བྱེད་པའམ་བྱ་བ་དང་ལས་གསུམ་གྱི་
རྣམ་པར་གཞག་པ་བྱེད་ལ། བྱེད༵་པ༷་པོ་གང་ཞིག་ལས་སུ་བྱ་བ་དང་བྱ་བའམ་བྱེད་པ་དེ་དག་
སྡུད་པའི་བྱེད་པ་པོ་ནི་ཀུན་རྫོབ་ཏུ་ཀུན་གཞིའི་རྣམ་ཤེས་ཁུ་བ་འཕོ་བའི་སྐད་ཅིག་ལྷན་སྐྱེས་
དགའ་བ་དེ་ཡིན་ཏེ། དེའི་དབང་གིས་དབང་པོ་དང་ཡུལ་དུ་སྣང་བ་དང༌། དེ་ལ་བརྟེན་ནས་ལོ་
དང་ཟླ་བ་ལ་སོགས་པའི་དུས་འཕོ་བའི་བྱེད་པ་རྣམས་སྣང་བར་གྱུར་གྱི་བྱེད་པོ་འཕོ་བའི་བག་
ཆགས་དང་ལྡན་པའི་རྣམ་ཤེས་དེ་མེད་ན། ཕྱི་དང་ནང་གི་ཐ་སྙད་ཀྱིས་བསྡུས་པའི་ཆོས་འདི་
རྣམས་ཀྱི་རྣམ་པར་བཞག་པའང་མི་སྲིད་པས། ཀུན་རྫོབ་ཙམ་དུ་ཚངས་པ་སོགས་འཇིག་རྟེན་
སྐྱེད་པའི་བྱེད་པོ་ལས་གཞན་དུ་སྲིད་པ་ཉེ་བར་ལེན་པའམ་སྡུད་པའི་བྱེད་པོ་འཕོ་བའི་རྣམ་
ཤེས་འདིར་འགྱུར་ཏེ། དེ་ལས་གཞན་པའི་དབང་ཕྱུག་སོགས་འཇིག་རྟེན་སྐྱེད་པའི་བྱེད་པ་པོ་
ནི་འཁོར་བའི་བྱེད་པ༵་པོ་མ་ཡིན་ཏེ། འཕོ་བའི་བག་ཆགས་དང་ལྡན་པའི་རྣམ་ཤེས་ཡོད་ན་
དེས་འཁོར་བར་སྐྱེ་བ་འགྲུབ་ལ། དེ་མེད་པར་ཚངས་པ་སོགས་རྒྱུ་གཞན་གང་གིས་ཀྱང་འཁོར་
བར་སྐྱེ་བ་སྐྱེད་མི་ནུས་པའི་ཕྱིར་རོ། །དེ་ལྟར་འཁོར་བ་ཉེ་བར་ལེན་པའམ་སྡུད་པའི་བྱེད་པ་པོ་
དེ་སྐྱེ་བ་དང་འཇིག་པར་བྱེད་པའི་བྱེད་པ་པོར་ཅིས་མི་འགྱུར་སྙམ་ན་མ་ཡིན་ཏེ། སྐྱེ་བ་དང་
སྡུད་པའི་དུས་ཀྱི་རྣམ་ཤེས་གཅིག་མ་ཡིན་ཏེ་སྐད་ཅིག་གིས་འཕོ་བ་དང་ལྡན་པས་ན་བྱེད་པ་པོ་
གཅིག་པུ་དང་རྟག་པ་གང་ཡང་མེད་པས་བྱེད་པ་པོ་ཟད་པའོ། །འོ་ན་འཕོ་བའི་བག་ཆགས་ཀྱི་
སྒྲིབ་པ་དང་བྲལ་བ་འབྲས་བུ་ལྷན་སྐྱེས་ཡེ་ཤེས་ཀྱི་སྐུའམ་གཞི་དུས་ཀྱི་སེམས་ཀྱི་ཆོས་ཉིད་
རང་བཞིན་འོད་གསལ་བའི་སེམས་སམ་རང་བྱུང་གི་ཡེ་ཤེས་དེ་ཉིད་གཅིག་པུ་དང་རྟག་པ་ཉིད་
དུ་བཤད་པ་དེ་བྱེད་པ་པོར་ཅིས་མི་འགྱུར་སྙམ་ན། གཞི་དུས་ཀྱི་ལྷན་ཅིག་སྐྱེས་པ་རང་བཞིན་
འོད་གསལ་བའི་ཆོས་ཉིད་དེའི་གཤིས་སུ་གློ་བུར་བའི་སེམས་ཀྱི་འཕོ་བའི་བག་ཆགས་མཐའ་
173

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དག་དང་བྲལ་བའི་གཞི་འབྲས་དབྱེར་མེད་དག་པ་གཉིས་ལྡན་གྱི་འབྲས་དུས་ཀྱི་ལྷན་སྐྱེས་ཡེ་
ཤེས་ཀྱི་སྐུ་གང་ཞིག་ནམ་མཁའ་དང་མཉམ་པས་མཁའ་ཁྱབ་ནམ་ཡང་འཕོ་བའི་གཡོ་བ་མི་
མངའ་བས་མཁའ་ཡི་རྡོ་རྗེ་ཅན་དེ་ནི་ཆ་མེད་ཀུན་འགྲོ་ཁྱབ་པ་པོ་ཞེས་བརྗོད་དེ། རྡུལ་དང་
སྐད་ཅིག་མའི་ཆ་མེད་པ་དང་། ཆོས་ཀུན་ལ་ཆོས་ཉིད་ཀྱི་ཚུལ་དུ་འགྲོ་ཞིང་ཁྱབ་པ་ཡིན་ཡང༌།
་ལ་ཆོས་ཐམས་ཅད་མཉམ་པ་ཉིད་དུ་གྱུར་པའི་ཕྱིར་གཟུང་བའི་ཡུལ་དང་འཛིན་པའི་རྣམ་པ་
དང་བྲལ་ཏེ་གཟུང་འཛིན་གྱི་མཚན་མ་མི་མངའ་བ་དང་། རྡུལ་སོགས་ཡོན་ཏན་གསུམ་གྱི་ཆར་
འབྱེད་པ་སོགས་ཀྱི་གཉིས་ཆོས་གང་ཡང་མེད་ལ། ཁམས་བཅོ་བརྒྱད་སོགས་ཆོས་རྣམས་ཀྱི་
རང་བཞིན་གང་ཡང་མི་དམིགས་ཤིང་མེད་པའོ། །དེའི་ཕྱིར་དོན་དམ་པར་ནི་སྐྱེད་པ་དང་སྡུད་
པའི་བྱེད་པ་པོ་དང་མྱ་ངན་ལས་འདས་པའི་མཚན་ཉིད་ཀྱང་དམིགས་སུ་མེད་དོ་ཞེས་པའི་དོན་
ཏོ༑ ༑བྱེད་པོ་མེད་པའམ་ཟད་པའི་ངེས་པའོ། །ད་ནི་ཕྱི་དང་ནང་གི་ཆོས་རྣམས་ཚོགས་པ་
སྐྱེ་སྟེ་གཅིག་པུ་ཉིད་དུ་དཔྱད་བཟོད་དུ་གྱུར་པ་ནི་གང་ཡང་མེད་པར་གསུངས་པ། དྲི་དང་ཁ་
དོག་དང་ནི་རོ་དང་རེག་པ་ཞེས་དང་འཛིན་མ་ས་དང་ནི་ཆུ་དང་མེ་དང་རླུང་སྟེ། དེ་ལྟར་ངེས་
པར་གཟུགས་ཅན་བརྒྱད་པོ་རྣམས་ནི་མཐའ་དག་གཟུགས་སོགས་ཡུལ་གྱི་ཚོགས་པ༵་དག་སྟེ།
དེ་ལས་དྲི་ལྟ་བུ་གང་ཤས་ཆེ་བ་གཅིག་ནི་གཙོ་བོར་འགྱུར་བའི་ཆ་ནས་གཟུགས་སྒྲ་དྲི་རོ་རེག་
བྱ་ཞེས་སོ་སོར་བཞག་ཀྱང༌། རྡུལ་བརྒྱད་ཚོགས་པ་ལས་བྱུང་བ་མ་ཡིན་པའི་དྲི་སོགས་ཡན་
གར་པ་ཡོད་པ་མ་ཡིན་ནོ། །སྒྲ་དང་སྟོང་པ་སོགས་ཀྱི་རྐང་པ་གཅིག་པོ་དེ་འགྲེལ་པ་ལས་སྔ་
མར་བྱས་པ་དེ་ལྟར་བཤད་ན་བདེ་བས། སྒྲ་དང་སྟོང་པ་དང་ནི་ཆོས་ཀྱི་དབྱིངས་དང་ཡིད་
ཀྱང་ཀྱེ་མི་ཡི་བདག་པོ་གཟུགས་མེད་ཀྱི་ཁམས་ཀྱི་སྲིད་པ་ཉིད་དུ་འགྱུར་རོ་ཞེས། སྐྱེ་མཆེད་
ཐ་མ་གཉིས་སམ་ཁམས་ཐ་མ་གསུམ་གཟུགས་མེད་ན་ཡོད་ཀྱི་སྐྱེ་མཆེད་དང་ཁམས་གཞན་
མེད་པར་གཞུང་སྤྱི་ལས་གསུངས་པ་ལྟར་དང༌། འགྲེལ་པར་འདིར་སྟོང་པའི་སྒྲས་ཁུ་བའི་
174

དུས་འཁོར་ནང་ལེ་འགྲེལ།
ཁམས་བརྗོད་དོ་ཞེས་གསུངས་པ་ཁུ་བ་འཕོ་བ་ཡེ་ཤེས་ཀྱི་ཁམས་ཡིན་པས་སྟོང་པའི་སྒྲས་ཡེ་
ཤེས་ཀྱི་ཁམས་དང༌། སྒྲའི་ཡོན་ཏན་གྱི་སྒོ་ནས་ནམ་མཁའི་ཁམས་བཟུང་བ་ཡིན་ནམ་སྙམ་སྟེ།
ཡུལ་སྒྲ་སོགས་ཀྱི་འདུ་ཤེས་ནུབ་པའི་ཕྱིར་སྒྲ་དངོས་སུ་ཡོད་ཚུལ་བཤད་དཀའ་ལ། ཡང་ན་
མིང་གི་འདུ་ཤེས་ཀྱི་ཆ་ལ་བཤད་དགོས་སམ། འདིའི་དོན་སྔ་མ་རྣམས་ཀྱིས་བཤད་པ་མ་
མཐོང་ངོ་། །དེ་ལྟར་འཇིག་རྟེན་གསུམ་པོ་མཐའ་དག་པ་འདི་ནི་སྤྲོ་བ་སྟེ་ཆགས་པ་དྭག་དང༌།
སླར་ཡང་སྡུད་པ༷ར་འགྱུར་ཏེ་འཕོ་བའི་སྐད་ཅིག་གི་དུས་ཀྱི་མཐུ་ལས་སོ་ཞེས་པ། སྤྱིར་སོ་སོའི་
རྒྱུ་རྐྱེན་རྟེན་འབྲེལ་ཚོགས་པའི་གནས་སྐབས་ཀྱི་དུས་དེ་ལས་སྐྱེ་བ་ནི་གཞུང་སྤྱི་ལས་གྲགས་
པ་དང་མཐུན་ལ། དེ་ལ་རྒྱུ་དང་རྐྱེན་ནི་ལས་དང་ཉོན་མོངས་པ་ཡིན་ཞིང༌། སེམས་ཅན་སྤྱི་
མཐུན་གྱི་ལས་ལས་སྣོད་ཀྱི་འཇིག་རྟེན་དང༌། སོ་སོའི་དགེ་མི་དགེ་མི་གཡོ་བའི་ལས་གསུམ་
གྱིས་འདོད་གཟུགས་གཟུགས་མེད་ཀྱི་སྲིད་པ་འགྲུབ་པ་ཡིན་ཞིང༌། དེ་ལྟ་བུའི་ལས་དང་ཉོན་
ལོངས་པ་སྐྱེད་པའི་རྩ་བ་ཡང་སེམས་ཀྱི་སྟེང་གི་འཕོ་བའི་བག་ཆགས་ཕྲ་བ་ནང་གི་དུས་སྐད་
ཅིག་མའི་མཐུ་ལས་ཡིན་ནོ། །དེའི་ཕྱིར་འཁོར་བ་འདིར་བཅིངས་པ་དང་དེ་ལས་དགྲོལ་བའི་
བྱེད་པ་པོ་གཞན་མེད་པའི་ཚུལ་གསུངས་པ། འདིར་ལུས་ལ་ཞེས་རང་གི་རྒྱུད་ཀྱི་ཕུང་པོ་ལྔའི་
ཚོགས་པ་མི་རྟག་པའི་ཆོས་ཅན་འདི་ལ་ངའོ་སྙམ་དུ་ངར་འཛིན་ལྷན་སྐྱེས་ཀྱིས་དམིགས་ནས་
བདག་ཏུ་འཛིན་པའི་དབང་གིས་བདག་ཉིད་འཆིང་སྟེ། ཇི་ལྟར་ན། ཕུང་ཁམས་སྐྱེ་མཆེད་ཀྱི་
ཆོས་དུ་མ་སྣ་ཚོགས་པའི་རང་བཞིན་ལ་གནས་པའི་ཐ་སྙད་ཀྱི་མཚན་ཉིད་དམ་ཡོན་ཏན་
གཟུགས་དང་གཟུགས་ཅན་མིན་པ། དྲི་དང་དྲི་མ་ཡིན་པ་སོགས་དང༌། སྐྱེ་བ་དང་འགག་པ་
དངོས་པོ་དང་དངོས་པོ་མེད་པ་སོགས་སུ་དེ་དང་དེའི་མཚན་མར་རྣམ་པར་རྟོག་པ་སྣ་ཚོགས་པ་
རྣམས་ཀྱིས་རང་གི་སེམས་འཁོར་བར་ཀུན་དུ་འཆིང་སྟེ། དཔེར་ན་རང་གི་ལུས་ལས་བྱུང་བའི་
སྐུད་པ་རྣམས་ཀྱིས་རང་ཉིད་འཆིང་བར་བྱེད་པ་དྭར་གྱི་སྲིན་བུ་ཇི་ལྟ་བ་བཞིན་ཉིད་དོ། །
175

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
བདག་ཉིད་བདག་གིས་ངེས་པར་སླར་ཡང་དངོས་པོ་སྣ་ཚོགས་པའི་རང་བཞིན་ལ་གནས་པའི་
ཡོན་ཏན་སྣ་ཚོགས་སུ་རྟོག་པའི་རྣམ་རྟོག་རྣམས་དང་བྲལ་ནས་ཆོས་ཐམས་ཅད་རང་བཞིན་
མེད་པའི་དོན་རྟོགས་པ་རྣམ་པར་རྟོག་པ༵་མེད་པའི་ཡིད་དྭག་ལས་ནི་བདག་གིས་བདག་
འཆིང་བ་སྟེ་གཏོད་བར་བྱེད༵་དེ། དེ་ལྟ་ན་འཆིང་བ་དང་བྲལ་བས་འཁོར་བའི་སྡུག་བསྔལ་ལས་
གྲོལ་བ་ཡིན་ནོ། །དེ་ཕྱིར་རྒྱལ་པོ་ཞེས་བོས་ནས་རང་གི་རྣམ་པར་རྟོག་པ་ལས་ཕུང་ཁམས་ཀྱི་
ཆོས་རྣམས་ཀྱི་རང་བཞིན་གྱི་ཡོན་ཏན་ལྭ་མཚན་མར་བཟུང་བའི་སྒོ་ནས་གནས་པའམ་ཞེན་
པ་ལས་སྡུག་བསྔལ་དང་ནི་བདེ་བ་བྱེད་པ༵་སྟེ། ཁམས་བཅོ་བརྒྱད་ཀྱི་ཆོས་ཀྱི་རང་བཞིན་རྣམ་
པ༷ར་བྲལ་བ་ལ་ནི་སུ་ཞིག་བདེ་བ་དང་སྡུག་བསྔལ་བྱེད་པ་པོ་ཡིན་ལ་བྱེད་པོ་དེས་བདེ་སྡུག་གི་
བྱ་བ་ཅི་ཞིག་བྱེད༵་དེ། དེ་ལྟར་བརྟག་ན་བྱེད་པོ་དང་བྱེད་པ་མེད་མོད་ཀྱི། དངོས་པོའི་རང་
བཞིན་མི་ཤེས་པའི་འཇིག་རྟེན་པ་རྣམས་ཀྱིས་བྱེད་པོ་མ་ཡིན་པ་ལ་བྱེད་པོར་བརྟགས་པ་ཕྱིན་
ཅི་ལོག་གིས་རང་སེམས་རྨོངས་པ༷ར་བྱེད་པ་ཡིན་ནོ། །ལས་ཀྱིས་འཆིང་བའི་ངེས་པ་བསྟན་
པའོ། །འདིར་ལུས་ལ་དང་པོ་འཁོར་བའི་སེམས་ཀྱི་རང་བཞིན་རྣམ་པ་བརྒྱད་དེ། ས་དང་ཆུ་
དྭང་མེ་དང་རླུང་དང་ནམ་མཁའ་དྭང་ནི་ཡིད་དང་བློ་དང་ངར་འཛིན་དྭག་གི་སེམས་དང་
བརྒྱད་པོ་འདི་ནི་རགས་པ་དང་ཕྲུ་མོ་དང་མཆོག་གམ་ཕྲ་མོ་གཞན་དང་ཡ༷ང་གནས་སྐབས་
གསུམ་དེ་ནི་རྣམ་པ་གསུམ་གྱི་ཡོན་ཏན་ལ་གནས་པ་སྟེ། ཇི་ལྟར་ན་ས་བོན་གྱི་ཡི་གེ་དང་ཐིག་
ལེ་དང་ཆ་དང་སྒྲ་ལྭ་སོགས་པའི་དབྱེ་བ་ཡིས་འཆད་པར་འགྱུར་བ་ལྟར་ལ། རགས་པ་ཐོག་
རེག་ཏུ་ཡོད་པར་སྣང་བ་ས་ལ་སོགས་པ་བླུན་པོ་སྟེ་སེམས་མེད་བེམས་པོའི་རང་བཞིན་རྣམས་
ནི༑ ཡུལ་གྱི་བག་ཆགས་གསལ་བར་སད་ནས་འཛིན་པར་བྱེད་པའི་ཡུལ་ཅན་རགས་པའི་
དབ༵ ང་པོ་རྣམས་ལ་རང་བཞིན་གྱིས་ཀྱང་ཡུལ་དུ་གནས་ཏེ་སད་པའི་གནས་སྐབས་ཀྱི་སེམས་
རགས་པ་ཡིན་པའི་ཕྱིར་རོ། །ཕྲ་མོའི་སེམས་རྨི་ལམ་གྱི་གནས་སྐབས་ན་ཡིད་ཙམ་ལས་བྱུང་
176

དུས་འཁོར་ནང་ལེ་འགྲེལ།
བའི་དབང་པོ་རྣམས་ལ་རྨི་ལམ་དེའི་ཡུལ་སྒྱུ་མ་ལྟ་བུའི་དངོས་པོ་ཕྲུ་མོ་འཛིན་པར་བྱེད་དོ། །
ཡང་གི་སྒྲས་ཕྲ་མོ་གཞན་དབང་པོ་ཐམས་ཅད་འགོག་པའི་མཚན་ཉིད་ཅན་ཤིན་ཏུ་གཉིད་ལོག་
པའི་གནས་སྐབས་ཀྱི་ཆོས་ཅན་ནི། བལྟར་མེད་པ་དང་རྟོག་པ་མེད་པར་གཅིག་ཏུ་གྱུར་པ་ཞེས་
པ་ལ་སོགས་པའི་བརྗོད་པ་སྟེ། སྣང་བའི་དངོས་པོ་ཐམས་ཅད་ཡོངས་སུ་བཏང་བའམ་སྤངས་
པའི་ཕྱིར་རོ། །དེ་ལྟར་གནས་སྐབས་རྣམ་པ་གསུམ་ནི་རིམ་པ་ལྟར་སྙིང་སྟོབས་དང་རྡུལ་དང་
མུན་པའི་ཡོན་ཏན་གསུམ་གྱི་དབྱེ་བས་རགས་པ་ཉིན་མོ། ཕྲ་མོ་ཐུན་མཚམས་ཏེ་རྨི་ལམ་
གཞན་མཚན་མོ་ཆེན་པོ་གསུམ་གྱི་མཚན་ཉིད་ཅན་ནོ། །སེམས་ཀྱི་གནས་སྐབས་བཞི་པ་ཀུན་
རྫོ་བ་ཏུ་ཁུ་བ་འཕོ་བ་ཡེ་ཤེས་ཀྱི་སེམས་ལ་ཡང་ཀུན་རྫོབ་ཏུ་སེམས་ཅན་སྐྱེ་བ་དང་སྡུད་པའི་
རྒྱུར་གྱུར་པ་ཡེ་ཤེས་ཀྱི་སྐུ་སྟེ། བཞི་པའི་གནས་སྐབས་དེ་ནི། དེ་ཉིད་ཉེར་ལྔའི་ནང་ནས་རྩ་
བའི་རང་བཞིན་ཡིན་ལ། མུ་བཞི་ལས་རྣམ་འགྱུར་མེད་པའི་རང་བཞིན་ཁོ་ན་ཡིན་པས་རྣམ་
འགྱུར་མེད་པའི་རང་བཞིན་ཞེས་བརྗོད་ན་གོ་བདེའོ། །འཚོ་བ་འབྱུང་བ་སྟེ་སྲོག་ཆེན་པོ་ཡེ་
ཤེས་ཀྱི་རླུང་འབྱུང་བ་ཆོས་ཀྱི་ཁམས་ཀྱི་རང་བཞིན་ནོ། །འབྱུང་བ་མིན་ཞེས་ལས་ས་ཆུ་མེ་རླུང་
དང་ཁུ་བ་ནམ་མཁའི་ཁམས་རྣམས་ནི་མ་ཡིན་ནོ་ཞེས་སོ། །འཁོར་བའི་སེམས་སད་པ་་སོགས་
བཞིའི་དབྱེ་བའི་རང་བཞིན་རྣམ་པ་བཞིའི་ངེས་པའོ། །ད་ནི་བཞི་པ་ཨ་ལ་སོགས་པའི་མིང་གི་
ཡི་གེ་གསུངས་ཏེ། འཇིག་རྟེན་དུ་རིག་བྱ་དོན་གྱི་དངོས་པོ་རིག་པར་བྱེད་པ་བརྡའམ་མིང་སྟེ།
བརྗོད་བྱ་རྗོད་བྱེད་ཀྱི་ངོ་བོར་གནས་པ་ལས་དོན་ཐམས་ཅད་གོ་བ་ཡིན་ཀྱང༌།འདིར་དེ་བཞིན་
གཤེགས་པས་བརྡར་བྱས་པ་བཞི་པ་སོགས་དེ་ཉིད་ཉེར་ལྔ་མཚོན་པའི་ཡི་གེ་བཀོད་པ་ནི། ཨཱ་
སོགས་སྟོང་པ༵་ལྔ་ནི་བཞི་པའི་གནས་སྐབས་ལྷན་སྐྱེས་ཀྱི་ཡེ་ཤེས་མཚོན་པའི་ཡི་གེ་སྟེ། ཡེ་
ཤེས་དེ་ལ་ཡེ་ཤེས་ལྔའི་ལྡོག་ཆས་ཕྱེ་བས་གཞོམ་མེད་ལྔའོ། །བཞི་པའི་གནས་སྐབས་ལྷན་
སྐྱེས་ཀྱི་ཡེ་ཤེས་དེ་ནི་རང་བཞིན་འབའ་ཞིག་ཡིན་ལ་རྣམ་པར་འགྱུར་བ་མིན་པའོ། །དབུས་སུ་
177

༼༽༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གཞོམ་མེད་ཀྱི་ཡི་གེ་ཨ་སྟོང་པ་དང་པོ། །དེ་བཞིན་ཤར་དུ་ཨཾ། ལྷོར་རྀ། བྱང་དུ་ཨུ། ནུབ་ཏུ་ལྀ་
ཡིག་སྟོང་པའོ། །དཔ༵ ལ་ལྡན་ཆ་དང་ཞེས་པ་རྣམ་བཅད་དེ་ཉི་མ་དང༌། ཐིག་ལེ་ང་རོ་ཟླ་བ་དང༌།
ནཱ་ད་སྒྲ་གཅན་དང༌། དུས་ཞེས་པ་དུས་མེ་དང༌། སྔར་རང་བཞིན་བརྒྱད་བཤད་པའི་ནང་ནས་
སེམས་དང་བློ་སྟེ་གཉིས་དང་བཅས་པའི་རང་བཞིན་དྭག་ཀྱང་ཤིན་ཏུ་གཉིད་ལོག་པའི་གནས་
སྐབས་ཀྱི་ཆོས་ཅན་ནོ། །དེ་བཞིན་གཞན་པའི་དབྱངས་ཀྱི་ཡི་གེ་ནི་རླུང་ལ་སོགས་པ༷ འོ་ཞེས་
གོང་གི་རང་བཞིན་བརྒྱད་ཀྱི་ནང་ནས་འབྱུང་བ་ལྔ་པོ་དེ་དག་གི་སྟེ། ཨ་ཨི་རྀ་ཨུ་ལྀ། ཨ་ཨེ་
ཨར་ཨོ་ཨལ། ཧ་ཡ་ར་ཝ་ལ་རྣམས་སོ། །རིང་པོ་རྨི་ལམ་གྱི་གནས་སྐབས་ཀྱི་ཆོས་ཅན་ནོ། །
ཞེས་གསུངས་པས་ཐུང་ངུ་ལྔ་གཉིད་འཐུག །རིང་པོའམ་འཕེལ་བ་ལྔ་རྨི་ལམ། བསྒྱུར་བ་ལྔ་
སད་པའི་གནས་སྐབས་ལ་སྦྱར་དགོས་སམ་སྙམ་སྟེ། གཞན་དག་གཉིད་འཐུག་དང་རྨི་ལམ་
གཉིས་ལ་ཨ་ཨི་སོགས་ཐུང་རིང་སྦྱར་བར་བྱས་འདུག་པ་བརྟག །རགས་པ༵་སད་པའི་གནས་
སྐབས་ལ་ནི་སྡེ་པའི་ཡི་གེ་རྣམས་ནི་གསུམ་གྱིས་བསྒྱུར་བའི་བཅུ་སྟེ་སུམ་ཅུ་པོ་དབྱངས་བཅུ་
གཉིས་ཀྱིས་སྤེལ་བས་སུམ་བརྒྱ་དྲུག་ཅུ་ནི་སད་པའི་གནས་སྐབས་ཀྱིའོ། །བཅུ་དྲུག་གཞན་ནི་
རྣམ་འགྱུར་ཁོ་ན་ཡིན་པ་སྟེ། ཁམས་ལྔ་དང་ལས་དབང་ལྔ་དང་དེའི་ཡུལ་ལྔ་ནི་རྣམ་འགྱུར་ཏེ་
ཡིད་དང་ལྷན་ཅིག་བཅུ་དྲུག་པོ་དེ་ནི་རྣམ་འགྱུར་རོ། །རྣམ་འགྱུར་རགས་པ་བཅུ་དྲུག་པོ་དེ་དག་
གི་ཡི་གེ་ནི། སོ་སོའི་ཁམས་ཀྱི་གསལ་བྱེད་ཀྱི་ཡི་གེ་རེ་རེ་དབྱངས་བཅོ་ལྔས་བཟུང་བའི་
གསལ་བྱེད་ཀྱི་སྡེ་ཚན་བཅུ་དྲུག་ནི་རྣམ་པར་འགྱུར་བ་བཅུ་དྲུག་གོ་ཞེས་གོང་གི་སད་པའི་
གནས་སྐབས་ཀྱི་ཡི་གེ་སུམ་བརྒྱ་དྲུག་ཅུ་ལས་བཏུ་དགོས་པ་འདྲ་སྟེ། སྔ་མ་དག་གིས་གཞན་དུ་
འཆད་པ་སྣང་ངོ་། དེ་ལྟར་སྤྱིར་དེ་ཉིད་ཉེར་ལྔ་ཅི་རིགས་ཡི་གེས་མཚོན་ཚུལ་ཙམ་ལས་སོ་སོར་
སྦྱར་ཁར་མཛད་མི་འདུག་གོ། །འཁོར་བའི་ཆོས་ས་སོགས་རང་བཞིན་བརྒྱད་དང་རྣམ་འགྱུར་
བཅུ་དྲུག་སྟེ། ཉེར་བཞི་པོ་དེ་དག་གི་དབུས་སུ་སྐྱེས་བུའི་མིང་ཅན། གཉུག་སེམས་འོད་གསལ་
178

དུས་འཁོར་ནང་ལེ་འགྲེལ།
ལམ་གཉུག་མ་སེམས་ཀྱི་རྡོ་རྗེ་ཅན་ནི་གཞན་བསྐྱེད་པའི་རྒྱུར་གྱུར་པའི་རང་བཞིན་མིན་ཅིང་།
རང་བཞིན་གཞན་གྱིས་བསྐྱེད་པའི་རྣམ་འགྱུར་ཀྱང་མིན་ཏེ། དབང་ཕྱུག་ནག་པོའི་གཞུང་
ལས། སྐྱེས་བུ་རང་བཞིན་མ་ཡིན་རྣམ་འགྱུར་མིན། །ཞེས་པ་དང་ཚུལ་མཐུན་པའི་སྒོ་ནས་ཡང་
དག་པའི་ཆོས་བསྟན་པ། མཐུན་པས་མཐུན་པ་འདུལ་བའི་ཐབས་མཁས་ཀྱང་ཡིན་ལ། ཡང་
དག་པའི་དོན་དུའང་དེ་ལྟར་ཡིན་ཏེ་དྲང་དོན་ཙམ་ནི་མ་ཡིན་ནོ། །ཁྱབ་བྱ་འཁོར་བའི་སེམས་
རང་བཞིན་གྱིས་མ་གྲུབ་པ་འོད་གསལ་བའི་བདག་ཉིད་དུ་ཡེ་ནས་གནས་པའི་ཕྱིར་ན། སེམས་
ཐམས་ཅད་ལ་ཆོས་ཉིད་ཀྱི་ཚུལ་དུ་ཁྱབ་བྱེད་དུ་གནས་པ་ཡིན་ཡང་དངོས་པོ་དང་མཚན་མའི་
རང་བཞིན་དུ་གྲུབ་པ་གང་ཡང་མེད་པ་སྟེ། གང་གི་ཕྱིར་ན་རང་གི་ངོ་བོ་གདོད་ནས་འཁོར་
བའི་བག་ཆགས་ཀྱིས་བསླད་པ་མེད་པ་རང་བཞིན་རྣམ་དག་ཡིན་པ་དེའི་ཕྱིར་ཕ་རོལ་ཏུ་ཕྱིན་
པའི་མདོ་ལས་ཀྱང༌། གང་སེམས་ཡོད་པའི་སེམས་དེ་ནི་སེམས་མ་ཡིན་ནོ་ཞེས་འཁོར་བའི་
སེམས་དང་བྲལ་བ་མྱ་ངན་ལས་འདས་པའི་སེམས་གཞན་ཡོད་པ་དེ་ལ་ནི་རྡོ་རྗེ་ཅན་གྱི་མིང་
གིས་བཅོམ་ལྡན་འདས་ཀྱིས་གསུངས་སོ་ཞེས་གཞི་དུས་ཀྱི་སེམས་ཉིད་འོད་གསལ་ལ་དངོས་
སུ་གསུངས་པ་ལྟར་འཆད་དགོས་ཀྱི། རྣམ་གྲངས་པའི་དོན་དམ་བདེན་མེད་ཙམ་ལ་སེམས་ཀྱི་
མིང་མི་མཐུན་ལ་སྐྱེས་བུ་དང་སྦྱར་དུ་མེད་ཅིང་འབྲས་དུས་ཀྱི་སེམས་ཉིད་དག་པ་གཉིས་ལྡན་
ལ་མ་སྦྱར་ཀྱང་ཤུགས་ཀྱིས་ཤེས་སོ། །རང་བཞིན་རྣམ་པ་བཞིའི་ངེས་པའོ། །ད་ནི་འཁོར་བར་
སེམས་ཅན་རྣམས་རང་གི་ལས་ཀྱི་འབྲས་བུ་ལ་ལོངས་སྤྱོད་པ་གསུངས་པ། འདི་ལྟར་འཁོར་
བར་བདེ་བ་དང་སྡུག་བསྔལ་བ་མྱོང་ཚུལ་ནི། རང་བཞིན་ཕུང་སོགས་དང་དེའི་ཡོན་ཏན་དྲི་
སོགས་ལ་གནས་པ་ཉམས་སུ་མྱོང་བ་ནི། དཔེར་ན་དགེ་བའི་ལས་ཀྱི་དབང་གིས་ལྷའི་ལུས་
བཟུང་སྟེ་ཡུལ་གྱི་འདོད་ཡོན་གྱི་བདེ་བ་མྱོང་བ་དང༌། ལས་མི་དགེ་བས་ངན་སོང་དུ་སྐྱེས་ཏེ་
རྟེན་དེས་ཡུལ་ཡིད་དུ་མི་འོང་བའི་སྡུག་བསྔལ་མྱོང་བ་ལྟ་བུ་སེམས་ཅན་རྣམས་རང་རང་གིས་
179

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྔོན་བསགས་པའི་ལས་ཀྱི་རྣམ་སྨིན་ལས་སྐྱེས་པ་དེ་ནི་ལས་བསགས་པ་པོ་དེ་ཉིད་ཀྱིས་ཟྭ་
བའམ་ལོངས་སྤྱོད་པ་སྟེ། མི་རྣམས་ཀྱི་ནི་ལས་འདི་དག་ཀྱང་རྣམ་པ་གསུམ་དུ་འགྱུར་ཏེ།
རགས་པ་ལུས་ཀྱི་ལས་དང་། དེ་ལས་ཕྲ་མོ་ངག་གི་ལས་དང་། དེ་ལས་ཕྲ་བའམ་འབད་རྩོལ་
གྱི་འཇུག་པ་ཆུང་བའམ་ཞི་བ་ཡིད་ཀྱི་ལས་གསུམ་དུ་འགྱུར་བའོ། །གཞན་ཡང་ཕྱི་ནང་གི་གྲུབ་
མཐའི་འདོད་པས་བཞག་པའི་དབང་གིས་ལས་དེའི་དབྱེ་བ་རྣམ་པ་གསུམ་སྟེ། ཕུང་པོ་ལ་
བརྟེན་ནས་བཏགས་པ་ཙམ་མིན་པར་རང་རྐྱ་ཐུབ་པའི་དངོས་པོ་ཉིད་དུ་ཡོད་པའི་བདག་ནི་
ལས་བྱེད༵་པ༵་པོ་ཡང་ཡིན་ནོ་སྙམ་དུ་སེམས་པའི་ལས་དེ་ནི་ཁྱད་པར་ཅན་གྱི་ལས་ཞེས་ཏེ།
བྱེད་པ་པོ་ཕུང་པོ་ལས་གཞན་པའི་བདག་རྟག་གཅིག་རང་དབང་ཅན་ལ་སོགས་པའི་རྣམ་པར་
སྒྲོ་བཏགས་པའི་བྱེད་པོ་ཁྱད་པར་ཅན་དེའི་ལས་ཡིན་པས་སོ། །བྱེད་པ་པོ་རང་ལས་གཞན་པ་
ཕྱུག་བདག་དབང་ཕྱུག་དང་ཚངས་པ་སོགས་ཀྱང་ཡོད་པ་དེ་ཉིད་བྱེད་པ་པོ་ཡིན་ནོ་ཞེས་སུ་
འཛིན་པ༵་ལས་བྱེད་པོ་གཞན་གྱིས་བྱས་པའི་ལས་ཀྱི་མིང་ཅན་དུ་འགྱུར་ཏེ། དབང་ཕྱུག་ནག་
པོའི་རྒྱུད་དྲུག་ཅུ་པ་ལས། བདག་གི་བདེ་སྡུག་བདག་ལ་རང་དབང་མེད། །དབང་ཕྱུག་གིས་
བཏང་ཡང་ན་གཡང་སའམ། །ངེས་པ་ཉིད་དུ་མཐོ་རིས་འགྲོ་བར་འགྱུར། །ཞེས་བཤད་པ་ལ་
སོགས་པ་ལྟ་བུའོ། །འདི་གཉིས་ནི་ཕྱི་རོལ་པའི་བྱེད་པོའི་ལས་སུ་འདོད་ཚུལ་ལོ། །ལས་བྱེད་
པ་པོ་བདག་གམ་གཞན་པ༵་མིན་ཏེ། ཕུང་པོ་ལས་གཞན་པའི་བདག་བྱེད་པ་པོ་ཚད་མས་མ་
དམིགས་པའི་ཕྱིར་དང༌། གཞན་གྱིས་བྱས་པ་གཞན་ལ་འབྱུང་བའང་མ་ཡིན་ཏེ། རང་གིས་མ་
བྱས་པའི་ལས་ཀྱི་འབྲས་བུ་དང་འཕྲད་པར་འགྱུར་བ་དང༌། གཞན་གྱིས་བྱས་པའི་ལས་ཀྱིས་
རང་གིས་བདེ་སྡུག་མྱོང་ན་ལས་འབྲས་འཆོལ་བར་འགྱུར་བ་དང༌། འཇིག་རྟེན་ཀུན་གྱི་བདེ་
སྡུག་བྱེད་པའི་བྱེད་པོ་གཅིག་པུ་རང་དབང་ཅན་མི་སྲིད་པ་ལ་སོགས་པའི་རིགས་པའི་སྒོ་ནས་
གཞན་གྱིས་བྱས་པ་མ་ཡིན་པར་གསལ་བས། ནང་པ་སངས་རྒྱས་པ་རྣམས་ཀྱིས་ནི་ཕུང་པོའི་
180

དུས་འཁོར་ནང་ལེ་འགྲེལ།
རྒྱུན་དང་ཚོགས་པ་ལ་བདག་ཏུ་བཏགས་པ་ཙམ་ལས་གཞན་པའི་བདག་དང་དབང་ཕྱུག་
སོགས་བྱེད་པ་པོའི་རང་བཞིན་ཅུང་ཟད་ཀྱང་མེད་པའམ་རྣམ་པར་བྲལ་བར་ཤེས་པ༵་དེ་ནི་
བྱེད་པ་པོ་བདེན་པར་གྲུབ་པས་བྱས་པའི་ལས་མ་ཡིན་ཏེ། ཕུང་པོའི་རྒྱུན་གྱིས་དགེ་མི་དགེའི་
ལས་འདུ་བྱས་པ་ནི་རྒྱུ་རྐྱེན་རྟེན་འབྲེལ་གྱི་དབང་གིས་བྱུང་བ་བརྟག་ན་རང་བཞིན་མེད་ཀྱང་
ལས་འབྲས་བསླུ་མེད་དུ་སྣང་བ་ཡོད་པ་དེ་ལའང༌། ཇི་ལྟར་སཱ་ལུའི་ས་བོན་ལས་སཱ་ལུ་དང༌།
ཀོ་དྲ་བའི་ས་བོན་ལས་ཀོ་དྲ་བ་འབྱུང་བ་ལྟར། དགེ་མི་དགེའི་ལས་ཀྱི་འབྲས་བུ་སོ་སོར་མི་
འཆོལ་བར་འབྱུང་བ་ནི་རྟེན་འབྲེལ་གྱི་ནུས་པའོ། །ལས་ཀྱི་འབྲས་བུའི་ངེས་པའོ། །དྱེ་ཕྱིར་
བདག་དང་དབང་ཕྱུག་སོགས་བྱེད་པོ་འགའ་ཡང་སྲོག་ཆགས་རྣམས་ཀྱི་བདེ་བ་དང་སྡུག་
བསྔལ་དག་ནི་མི་སྦྱིན་ཞིང་མི་འཕྲོག་སྟེ། འཁོར་བ་དག་ཏུ་དགེ་བ་དང་མི་དགེ་བའི་སྒོ་གསུམ་
གྱི་ལས་རྣམ་པ་གསུམ་པོ་གང་བྱས་པའི་སྔོན་གྱི་ལས་ནི་བདེ་སྡུག་གི་འབྲས་བུ་རབ་ཏུ་སྦྱིན་
པ༷ར་འགྱུར་ན་ཡང༌། འཇིག་རྟེན་སྐྱེད་པ་དང་སྡུད་པའི་བྱེད་པ་པོ་བདག་དང་དབང་ཕྱུག་ལ་
སོགས་པས་སེམས་ཅན་རྣམས་ལ་བདེ་བ་དང་སྡུག་བསྔལ་འདི་སྟེར་ཞིང༌། བདེ་སྡུག་དེ་ནི་
འཕྲོག་པ༵་ཡིན་ནོ་སྙམ་པ་རྨོངས་པ༵་རྣམས་ཀྱི་བློ་གྲོས་ཏེ། ཅིའི་ཕྱིར་ན། རང་གི་ལུས་ལ་དཔག་
ཏུ་མེད་པའི་དགེ་བ་ཟག་མེད་ཀྱི་ལམ་སྐེ་རུང་ཡིན་ཀྱང༌། དེ་འཕྲོག་པར་བྱེད་པའི་བུག་པ་
མིག་སོགས་ཀྱི་དབང་པོའི་སྒོ་ནས་འཁོར་བའི་ལོངས་སྤྱོད་ཡིད་བརྟན་མེད་པ་ལ་འཕྱན་ཏེ་རྟག་
ཏུ་དགེ་བའི་ལམ་ལས་ཉམས་ནས་འཁོར་བར་འཁྱམས་པ་དེ་ཉིད་ཀྱི་ཚུལ་རང་གི་ཡིད་ཀྱི་
དབ༵ང་པོ་དག་གིས་མཐོང་བ་མ་ཡིན་པར་མི་མཐོང་བཞིན་དུ་འཁོར་བའི་བྱེད་པོ་གཞན་ཡོད་
པར་མཐོང་བ་ནི་ཤིན་ཏུ་འཁྲུལ་ཏེ། འཁོར་བར་འཁྱམས་པའི་བྱེད་པོ་རང་ལ་ཡོད་པར་མ་ཤེས་
ནས་འཁོར་བར་འཕེན་པའི་བྱེད་པོ་གཞན་དུ་སྒྲོ་འདོགས་པ་ཆེས་རྨོངས་པ་སྟེ། མདོ་སྡེ་རྒྱན་
ལས། གང་ཞིག་ཡོད་པ་མི་མཐོང་མེད་མཐོང་བ། །འདི་འདྲའི་མུན་ནག་རྣམ་པ་དེ་གང་ཞིག །
181

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཅེས་གསུངས་པ་དང་ཚུལ་འདྲའོ། །རང་གི་ལས་ཀྱི་འབྲས་བུ་ཉེ་བར་ལོངས་སྤྱོད་པའི་ངེས་
པའོ། །དེ་ནས་བཞི་པའི་གནས་སྐབས་ཀྱི་སེམས་ཀྱི་ནུས་པ་ཁྱད་པར་དུ་བཤད་པ་ནི། འདིར་
སེམམས་ཅན་རྣམས་ལ་འཛག་བདེ་འདོད་པའི་ནུས་པ་དང༌། དེ་ལས་ཡུལ་དོན་དུ་གཉེར་ནས་
སྤྱོར་བའི་བྱ་བ་ལ་འཇུག་པའི་ནུས་པ་དང་ནི། དེ་ལྟར་ཞུགས་པས་གསུམ་པ༷་ཁམས་འབབ་
པས་བདེ་བའི་ཡེ་ཤེས་སྐྱེད་པའི་ནུས་པ་གསུམ་པོ་དེ་ནི་འགྲོ་བ་རྣམས་ཀྱི་རང་གི་ཡིད་ལ་གཞི་
དུས་ནས་ཡོད་པ་སྟེ། ནུས་པ་གསུམ་པོ་དེའི་དབང་གིས་རིམ་པ་བཞིན་དུ་ཆགས་ཡུལ་གྱི་
དངོས་པོ་ཡིད་ལ་ཤར་བའམ་གསལ་བ་དང་ནི། དེ་དང་ལྷན་ཅིག་གཉིས་སྦྱོར་ལ་འཇུག་པ་
དག་དྭང་དབང་ཤེས་དང་ཡུལ་བདེ་བར་རོ་མཉམ་པའི་རྒྱུར་ནི་དོན་དེ་དག་ལྭ་ཉེ་བར་
དམིགས་པར་བྱེད་པའམ་ཉམས་སུ་མྱོང་བར་བྱེད་ལ། སླར་ཡང་སྔར་གྱི་ཡེ་ཤེས་འགྱུར་བདེ་
མྱོང་བའི་འཛིན་པ་དག་ཀྱང་གཏོད་པ་དག་ནི་ནུས་པ་བཞི་པ༵་སྲིད་པ་གསུམ་གྱིས་བཏུད་པ་
མཆོག་སྟེ། ནུས་པ་དེས་གཟུང་འཛིན་གཉིས་སུ་མེད་པ་ཉིད་ཀྱིས་ཀྱང་ངེས་པར་བྱེད་དེ། དེ་
ལྟར་ནུས་པ་བཞི་རིམ་པས་འབྱུང་བར་ངེས་སོ། །བཞི་པོ་དེ་དག་གི་ནང་ནས་གཟུང་བ་དང་
འཛིན་པའི་རྣམ་པར་རྟོག་པས་མི་ཕྱེད་པ་ཤིན་ཏུ་རྣམ་དག་འོད་གསལ་རྡོ་རྗེ་ཅན་གྱི་སེམས་ནི་
སྔར་བཤད་པ་ལྟར་གཉུག་མ་འོད་གསལ་བའི་སེམས་བདེ་བའི་ཡེ་ཤེས་ཀྱི་སྟོབས་ཀྱིས་མངོན་
དུ་བྱས་པ་ཡིན་ལ། ཀྱེ་མི་ཡི་བདག་པོ་དེ་ལྟ་བུའི་རྡོ་རྗེ་ཅན་གྱི་སེམས་དེ་ཉིད་མཆོག་ཏུ་མི་
འགྱུར་བའི་བདེ་བ་དང༌། རྣམ་ཀུན་མཆོག་ལྡན་གྱི་སྟོང་ཉིད་དབྱེར་མེད་པ་ནམ་མཁའ་ལྟ་བུ་
མཉམ་པ་ཉིད་ཀྱི་དོན་ལ་གནས་པ་ཡིན་པས་སྔར་ལྟར་གསལ་བ་དང་འཇུག་པ་དང་རོ་མཉམ་
གྱི་རྒྱུར་དོན་ལ་ཉེ་བར་དམིགས་པ་ཅུང་ཟད་མི་ཟ་སྟེ་སྒྲུབ་པ་དང་བླང་བ་གང་ཡང་མེད་ལ། དེ་
དག་གང་ཡང་གཏོང་བ་མིན་པ་ཉིད་དེ་དགག་པ་དང་བསལ་བ་མེད་པར་ཆོས་ཉིད་ལ་གནས་
པའོ། །ཇི་སྲིད་དུ་དགག་བསྒྲུབ་བསལ་བཞག་གི་འདུ་བྱེད་ཡོད་པ་དེ་སྲིད་དུ་འགྱུར་བ་འཕོ་
182

དུས་འཁོར་ནང་ལེ་འགྲེལ
བའི་སེམས་ལས་མི་འདའ་བས་རང་བཞིན་ལྷན་ཅིག་སྐྱེས་པའི་ཡེ་ཤེས་དངོས་མ་ཡིན་ནོ།
འདོད་པའི་ནུས་པ་ལ་སོགས་པའི་ངེས་པ་སྟེ་འདིས་རང་གི་སེམས་ཀྱི་ནུས་པས་མྱུར་དུ་གྲོལ་བ་
སྟེར་བའི་ཡེ་ཤེས་ཁྱད་པར་ཅན་དམིགས་བསལ་ཏེ་གསུངས་པ་ཡིན་ནོ། །ཇི་སྐད་བསྟན་པ་དེ་
ཇི་ལྟ་བུའི་ཕྱིར་ན། རྫས་ཡོད་ཀྱི་བདག་དང་དབང་ཕྱུག་སོགས་ནི་འཁོར་བའི་བྱེད་པོ་སྡུག་
བསྔལ་དང་བདེ་བ་རབ་ཏུ་སྦྱིན་པ་པོར་ཀྱེ་མི་ཡི་བདག་པོ་དེར་ནི་འགྱུར་བ་མིན་ཞིང༌། སྲིད་
པ་གསུམ་གྱི་གནས་ན་བྱེད་པ་གཞན་འགའ་ཡང་བཅིངས་པ་དང་གྲོལ་བར་བྱེད་པར་འགྱུར་
བ་མིན་ཏེ། ཀྱེ་མི་ཡི་བདག་པོ་རང་གི་སེམས་ཀྱི་ནུས་པ༵་རྣམ་པར་སྤངས་ནས་སོ། །ཞེས་རང་
གི་སེམས་ཀྱི་ནུས་པས་འཆིང་གྲོལ་དུ་འགྱུར་ཞིང༌། སེམས་ཀྱི་ནུས་པ་ནི་སད་རྨི་གཉིད་འཐུག་
སྙོམས་འཇུག་གི་གནས་སྐབས་བཞི་ཡི་ཡིན་ལ། དེ་དག་གི་གཙོ་བོ་ནི་བཞི་པའི་གནས་སྐབས་
འཁོར་བ་སྐྱེ་བ་དང་འགོག་པའི་ཆོས་ཅན་གྱི་གནས་སྐབས་དེ་ཉིད་དེ། ཁུ་བ་འཕོ་བའི་འགྱུར་
བ་ལས་འཁོར་བའི་བག་ཆགས་སྐྱེད་ཅིང༌། འཕོ་མེད་དུ་བཅིངས་པས་འཁོར་བ་འགོག་ཅིང་
གྲོལ་བ་སྟེར་རོ། །འཕོ་བའི་བག་ཆགས་ཤེས་སྒྲིབ་ཡིན་པས་འདིའི་གྲོལ་བ་ནི། མི་གནས་པའི་
མྱང་འདས་ལ་གོ་བར་བྱའོ་ཞེས་མཁས་གྲུབ་རྗེས་གསུངས། སྤྱིར་འཕོ་བའི་བག་ཆགས་ཞེས་པ་
ཁུ་རྡུལ་རླུང་གསུམ་དང་འགྲོགས་པའི་སེམས་གློ་བུར་བའི་འགྱུར་བ་ཐམས་ཅད་ལ་གོ་དགོས་
ཀྱི༑ སྙོམས་འཇུག་སྐབས་ཀྱི་ཁུ་བ་འཛག་མི་འཛག་ཙམ་ཁོ་ན་ལ་བསམ་པ་ནི་ཤིན་ཏུ་ཁྱབ་ཆུང་
ངོ་༑ ༑རང་བཞིན་གྱིས་མྱ་ངན་ལས་འདས་པའི་སེམས་འཁོར་བ་ལས་འདས་པ་ཆོས་ཉིད་འོད་
གསལ་བའི་ཡེ་ཤེས་སེམས་ཅན་གྱི་ལུས་ཐམས་ཅད་ལ་གནས་པ་ནི་གདོད་ནས་རྣམ་པར་གྲོལ་
བ་ཡིན་པས་གང་གིས་ཀྱང་མ་བཅིངས་པ་ཡིན་ལ་དེའི་ཕྱིར་གང་གིས་ཀྱང་སླར་མ་བཀྲོལ་བའོ།།
དེ་ལུས་ཐམས་ཅད་ལ་ཇི་ལྟར་གནས་སྙམ་ན། ནཱམ་མཁའ་སྟོང་པའི་ཆ་བུམ་པ༵ འི་དབུས་དེ་
ནས་ཆུ་ནི་ལེན་པར་བྱེད་པ་ན་ཡང་ནམ་མཁའ་ཕྱིར་འཐོན་ནས་གཞན་དུ་འགྲོ་བ་མིན་ཞིང་
183

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ཕོ་བ་ན་ནམ་མཁའ་དེར་གསར་དུ་འཇུག་པ་མིན་པ་ཇི་ལྟ་བ་དེ་བཞིན་དུ། རྣམ་ཐར་བཞིའི་
ང་བཞིན་གྱིས་གདོད་ནས་དག་པའི་སེམས་ཀྱི་ཆོས་ཉིད་རང་བཞིན་གྱིས་འོད་གསལ་བ་
མཁའ་ཁྱབ་མཁའ་ཡི་རྡོ་རྗེ་ཅན་དེ་ནི་སེམས་ལ་ཆོས་ཉིད་ཀྱི་ཚུལ་དུ་འབྲལ་མི་སྲིད་པ་ཡིན་
ཞིང༌། དེ་ལྟ་བུ་རྡོ་རྗེ་ཅན་དེ་ནི་དེ་ཙམ་ལྔ་སོགས་ཡུལ་དང་རྣམ་པར་བྲལ་ཞིང་སྙིང་སྟོབས་
སོགས་ཀྱི་ཡོན་ཏན་མེད་པ་ནི་སེམས་ཡོད་པའི་ལུས་ཅན་ཐམས་ཅད་ཀྱི་ལུས་ཀྱི་དབུས་དག་ཏུ་
གནས་པ་ཡ༷ང་། གནས་སྐབས་བཞི་སྒྲིབ་བཅས་ཀྱི་སྐབས་དང༌། སྒྲིབ་བྲལ་འབྲས་བུའི་སྐབས་
སུའང་སྔ་ཕྱིའི་འགྱུར་བ་མེད་པར་མཉམ་པ་ཉིད་དུ་གནས་པ་ནི་བུམ་པའི་དབུས་ཀྱི་ནམ་མཁའ་
འགྲོ་འོང་མེད་པར་གནས་པ་དེ་བཞིན་ནོ། །སྒྲིབ་བཅས་ཀྱི་གནས་སྐབས་བཞིའི་དུས་སུའང་དེ་
དག་གི་སྒྲིབ་པ་བག་ཆགས་དང་བཅས་པ་དེ་དང་རང་བཞིན་གྱིས་བྲལ་བ་སྟེ་དེས་མ་གོས་པ་
ཡིན་ནོ། །རྟག་པ་དངོས་པོ་དང་ཆད་པ་དངོས་པོ་མེད་པ་གཉིས་པོ་དེ་དག་གང་ལ་མེད་པ་
མཐའ་གཉིས་ལས་འདས་པ་ནི་རྡོ་རྗེ་ཅན་ཏེ་རྣམ་པར་དག་པའི་སེམས་སོ། །འཁོར་བ་དང་མྱ་
ངན་འདས་པའི་སེམས་ངེས་པའོ། །དེ་ལྟར་ལས་ནི་ཡོད་པར་སྨྲ་བ་དང་བྱེད་པ་པོ་གཅིག་པུ་
མེད་པར་སྨྲ་བ་དང་། བདག་མེད་པར་སྨྲ་བ་པོར་གྱུར་པ་ནི་སངས་རྒྱས་བཅོམ་ལྡན་འདས་ཏེ།
དེའི་གསུང་གིས་རྣམ་པར་དག་པའི་སེམས་རང་བཞིན་འོད་གསལ་བའི་བདག་ཉིད་ནི། ཡོད་
མིན་མེད་མིན་ཡོད་མེད་མིན། །གཉིས་ཀའི་བདག་ཉིད་མིན་པའང་མིན། ཞེས་པ་ལྟར་མཐའ་
བཞིའི་སྤྲོས་པས་དབེན་པའི་གནས་ལུགས་དེ་ཁོ་ན་ཉིད་སྟོན་པ༵་ཁམས་གསུམ་གྱི་བླ་མ་
མཚུངས་མེད་གཅིག་པུ་དེ་ནི་འཇིག་རྟེན་གྱི་བྱེད་པ་པོ་མིན་ཞིང༌། དེ་ནི་ཤེས་བྱའི་རྣམ་པ་ཀུན་
མངོན་སུམ་མཁྱེན་པ་དང་པོའི་སངས་རྒྱས་སྐུ་བཞིའི་བདག་ཉིད་སྲིད་པ་གསུམ་གྱིས་ཞབས་
ཀྱི་པདྨ་ལ་སྤྱི་བོས་བཏུད་པ་ཟག་པ་མེད་པའི་བདེ་བ་ཆེན་པོ་རྣམ་པ་ཐམས་ཅད་པའི་ཆོས་ཅན་
དུས་ཀྱི་འཁོར་ལོ་ཅན་ཏེ། འཁོར་ལོ་ལག་པར་ཐོགས་པའི་འཁོར་ལོ་ཅན་ཁྱབ་འཇུག་ལ་
184

དུས་འཁོར་ནང་ལེ་འགྲེལ།
སོགས་པ་ནི་མ་ཡིན་ནོ། །དེ་ཅིའི་ཕྱིར་ཞེ་ན། སྟོན་པ་སངས་རྒྱས་གང་ལ་ཚངས་པ་དང་ཁྱབ་
འཇུག་དང་དྲག་པོ་དབང་ཕྱུག་ཆེན་པོ་དྭག་ཀྱང་གང་གི་ཞབས་ཀྱི་ཆུ་སྐྱེས་དྲུང་དུ་ལྷག་པར་
སྐྱབས་སུ་འགྲོ་བ་དུས་ཀྱི་འཁོར་ལོ་གང་ཞིག་རིགས་ཐམས་ཅད་ཀྱི་རྒྱལ་བ་མཆོག་རྣམས་
སྐྱེད་པའི་དཔལ་ལྡན་རྡོ་རྗེ་སེམས་དཔའ་སྙིང་སྟོབས་ལ་སོགས་པའི་ཡོན་ཏན་འགྱུར་བ་དང་
ཟག་བཅས་དང་གཉིས་ཆོས་ཀྱི་མཚན་མ་གང་ཡང་མེད་ཅིང་རྣམ་པར་རྟོག་པ་མཐའ་དག་མེད་
པ༷་དེ་ལྭ་འཇམ་དཔལ་གྲགས་པ་བདག་ཕྱག་འཚུལ་ལོ་ཞེས་སྟོང་པ་ཉིད་སྨྲ་བ་པོའི་ངེས་པའོ།།
ད་ནི་འཆི་ཁར་བསམ་པའི་དབང་གིས་གནས་རིས་སོ་སོར་སྐྱེ་ཚུལ་གསུངས་པ། འཁོར་བ་
འདིར་སེམས་ཅན་རྣམས་ཀྱི་རང་གི་ལས་དགེ་མི་དགེའི་དབང་གིས་སྙིང་སྟོབས་ལ་སོགས་པའི་
ཡོན་ཏན་གྱི་ཚུལ་ཅན་འཆི་ཁར་བསམ་པ་སྐྱེ་བ་ནི་དགེ་བའི་ལས་སྔོན་སོང་གི་མཐུས་འཆི་བའི་
དུས་སུ་སྙིང་སྟོབས་ཀྱི་ཡོན་ཏན་ཞི་བའི་བསམ་པ་སྐྱེས་པ་ལ་ནི་བརྟེན་ནས་ལྷ་ཉིད་དུ་སྐྱེ་བར་
འགྱུར་རོ། །ཀྱེ་མི་ཡི་བདག་པོ་མི་དགེ་བའི་ལས་ཀྱི་དབང་གིས་ཆགས་སྡང་སོགས་ཀྱི་་བསམ་
པ་མུན་པ༵་ཡི་ཡོན་ཏན་ཅན་སྐྱེ་བ་ལ་ནི་དམྱལ་བ་ཉིད་དོ། །མི་དགེ་བ་འབྲིང་པོའི་ལས་ཀྱི་
དབང་གིས་ཉོན་མོངས་འབྲིང་དུ་སྐྱེས་པའི་བསམ་པ་རྡུལ་དག་ལ་ཡང་དུད་འགྲོ་ཉིད་དེ་རབ་
མཆོག་ས་ཡི་སྟེང་དུ་མི་ཉིད་དུ་སྐྱེ་བ་དག་ནི་དགེ་མི་དགེ་འདྲེས་པ་ཡི་བསམ་པ་ལའོ། །འབྱུང་
པོ་ཉིད་ནི་རྣམ་པ༵་གསུམ་སྟེ་རྡུལ་དང་མུན་པ་དང་ནི་སྙིང་སྟོབས་ཕན་ཚུན་འདྲེས་པ༷་ལའོ། །
ཞེས་འཕེན་རྫོགས་ཀྱི་ལས་དགེ་མི་དགེ་འདྲེས་པ་ལས། སྙིང་སྟོབས་ཏེ་ཞི་བ་དགེ་ལས་ཤས་ཆེ་
ཞིང་ལྷག་པ་ལས་ཡི་དྭགས་མཆོག་འབྱུང་པོའི་གཙོ་བོ་མཐུ་དང་ལོངས་སྤྱོད་ལྡན་པ་རྣམས་སོ།།
རྡུལ་ལྷག་པ་ལས་འབྱུང་པོ་ཡི་དྭགས་ཀྱི་སྡེ་ཚན་འབྲིང་པོ་རྣམས་སོ། །མུན་པ་ལྷག་པ་ལས་ཐ་
མའོ། །ལྷ་མ་ཡིན་རྣམས་ལྷའི་ནང་དུ་བསྡུས་པའོ། །མི་ལའང་སྙིང་སྟོབས་ལྷག་པ་རྣམས་བདེ་
བ་དང་ལྡན་ཞིང་རྡུལ་ལྷག་པ་བདེ་སྡུག་གཉིས་ལྡན་དང་། མུན་པ་ལྷག་པ་རྟག་ཏུ་སྡུག་བསྔལ་
185

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དང་ལྡན་པ་དེ་བཞིན་དུ་མཐོ་རིས་ལྷ་ལ་སོགས་པ་གནས་ཐམས་ཅད་དུ་ཡང་སེམས་ཅན་སོ་
སོའི་ལས་སྣ་ཚོགས་པའི་དབང་གིས་འབྲས་བུ་རྣམ་པར་སྨིན་པ་སྣ་ཚོགས་དཔག་ཏུ་མེད་པ་མི་
འདྲ་བར་འགྱུར་རོ། །དེའི་ཕྱིར་འཆི་བའི་དུས་སུ་ལས་སྔོན་སོང་གི་དབང་གིས་ཡིད་ཀྱི་བསམ་
པ༷་ཞི་བ་དང་མ་ཞི་བ་བཟང་པོ་དང་ངན་པ་གང་ཞིག་དྲན་པར་གྱུར་པ་ལས། དེ་དང་མཚུངས་
པའི་སྐྱེ་གནས་དེར་ནི་སྐྱེ་བོ་ཡང་དག་པར་སྟེ་ངེས་པར་སྐྱེ་བར་འགྱུར་རོ། །འཆི་བའི་དུས་ཀྱི་
བསམ་པ་སྐྱེ་བའི་ངེས་པའོ། །དེ་ནས་ལྷ་ལ་སོགས་པའི་སྐྱེ་གནས་ཀྱི་དབྱེ་བ་གསུངས་པ། མཐོ་
རིས་སུ་ལྷ་ཉིད་གནས་བརྒྱད་ཀྱི་དབྱེ་བ་དག་གིས་ལྷ་ཡི་མཆོག་གི་གནས་སུ་སྐྱེའོ་ཞེས་པ་ཟད་
པར་ས་ཆུ་མེ་རླུང་གི་མིང་ཅན་བསམ་གཏན་བཞིས་གཟུགས་ཁམས་ཀྱི་གནས་རིས་བཞི་དང༌།
ཟད་པར་སྟོང་པས་གཟུགས་མེད། ཟད་པར་ཟླ་བ་དང་ཟད་པར་ཉི་མ། ཟད་པར་སྒྲ་གཅན་
ཞེས་པ་བསྒོམ་པ་ལས་འདོད་པའི་ལྷར་སྐྱེ་བ་སྟེ་གནས་བརྒྱད་དུ་དབྱེ་བ་དེ་དག་ཏུ། སྦྱིན་
སོགས་བསོད་ནམས་ཀྱི་སྟོབས་དང༌། མི་དགེ་བཅུ་ཡོངས་སུ་སྤངས་པའི་རྒྱུས་སྐྱེ་བར་འགྱུར་
རོ༑ ༑མི་ཉིད་ཀྱི་གནས་རིས་གཅིག་ནི་ཇི་ལྟ་བ་ཁམས་དྲུག་གི་བདག་ཉིད་དོ། །དུད་འགྲོ་དག་
ཀྱང་ཆུ་གཏེར་རྣམ་པ་སྟེ་སྐྱེ་གནས་བཞི་ལས་སྐྱེས་པ་ཁམས་དྲུག་གི་བདག་ཉིད་ཅན་ནོ། །ངེས་
པ༷ར་དམྱལ་བའི་འགྲོ་བར་སྐྱེས་པ་དམྱལ་བ་ཉིད་ནི་དེ་བཞིན་གཅིག་སྟེ་སྡུག་བསྔལ་འབའ་
ཞིག་ལ་སྤྱོད་པ་ཁམས་དྲུག་གི་བག་ཆགས་ལས་བྱུང་བ་རྨི་ལམ་དང་མཚུངས་པའོ། །ལྷ་མ་ཡིན་
ནི་ལྷ་དང་ཡི་དྭགས་ནི་དམྱལ་བར་བསྡུས་པས་དེ་ལྟར་སྐྱེ་གནས་བཅུ་བཞི་འདི་རྣམས་སུ། རོ་
ཡི་འགྲོ་བར་ཏེ་འགྲོ་བ་དྲུག་ཏུ་སྐྱེ་པོ་ཀུན་གཞིའི་རྣམ་པར་ཤེས་པའི་ཆོས་ཅན་འཁོར་ཏེ། ལས་
ཀྱི་ཞུགས་པས་ངེས་ཕར་བཅིངས་པ་དྭག་སྐྱེ་བ་འབུམ་ཕྲག་དུ་མས་ཀྱང་ལས་ཀྱི་ཞགས་པ་
ལས་གྲོལ་ནས་ཐར་པ༵་མཆོག་གི་བདེ་བའི་གོ་འཕང་དུ་ནི་འགྲོ་ཞིང་གཏན་དུ་གྲོལ་བ་རྙེད་པ་
མིན་ནོ། །སེམས་ཅན་རྣམས་ཀྱི་བསམ་པའི་དབང་གིས་ལྷ་ལ་སོགས་པར་སྐྱེ་བའི་དབྱེ་བ་ངེས་
186
༡ ༩

དུས་འཁོར་ནང་ལེ་འགྲེལ།
པའོ། །ད་ནི་འཆིང་བའི་རྒྱུ་གསུངས་ཏེ། ཕུང་པོ་ལྔ་དང་ཁམས་དྲུག་དང་དབ༵ང་པོ་དྲུག་དང་ནི་
རྣམ་པ་གསུམ་གྱི་སྲིད་པ་འཇིགས་པ༵་ཡུལ་དྲུག་དང་ཞེས། འདི་ལ་སྡུག་བསྔལ་རྣམ་པ་གསུམ་
གྱི་བདག་ཉིད་སྲིད་པའི་འཇིགས་པ་ཞེས་འབྲུ་མནན་པའང་ཡོད་ལ། ཡུལ་དྲུག་ལ་སྦྱར་ན་ཡུལ་
དྲུག་ལ་ཆགས་པས་སྲིད་པར་འཇིགས་པ་དང་སྡུག་བསྔལ་སྐྱེད་པའི་དོན་ནོ། །ལས་ཀྱི་དབ༵ང་
པོ་ལྔ་པོ་དག་དང༌། དེ་ཙམ་ལྔ་པོ་དག་དང་ནི་མི་དགེ་བ་དང་དགེ་བའི་ལས་ཀྱི་སྐྱོན་དང་ཡོན་
ཏན་དང་བཅས་པའི་ལས་དང་ཡིད་དང་བློ་དང་ངར་འཛིན་དང་ལ་སོགས་པ་སྲོག་གི་ནུས་པ་
རྩ་བའི་རང་བཞིན་འཕོ་བའི་བག་ཆགས་ཏེ། འདི་དྭག་གིས་བཅིངས་པར་བྱེད་ལ། གང་
བཅིངས་ན་འཚོ་བ་སྟེ་རང་གར་ནམ་ཡང་རྒྱུན་མི་འཆད་པ་སྲོག་ཀུན་གཞིའི་རྣམ་པར་ཤེས་པའི་
ཆོས་ཅན་དག་ནི། གནས་གང་དུ་ན་རོ་ཡི་འགྲོ་བར་རྒྱུན་གྱིས་འཁོར་ཏེ། སྔ་མའི་སྲིད་པ་
བཏང་ནས་ཀྱང་འཕོ་བའི་ཆགས་པ་རྟོགས་དཀའ་བ་ཕྲ་མོའི་དངོས་པོ་དག་གིས་སླར་ཡང་སྐྱེ་
བར་བྱེད་དེ། ཇི་སྲིད་ཐར་པའི་གོ་འཕང་མ་རྙེད་པ་དེ་སྲིད་དུ་མཐའ་མེད་པར་འཁོར་བར་
འགྱུར་རོ། །དེ་ལྟར་འཆིང་བ་ཕྲ་མོ་དང་རགས་པའི་དངོས་པོ་སྟེ། རགས་པ་ནི་སད་རྨི་གཉིད་
འཐུག་གི་གནས་སྐབས་ཅན་ནོ། །ཕྲ་མོ་ནི་བཞི་པ་འཕོ་ཆགས་ཀྱི་དགའ་བས་བཅིངས་པའོ། །
དེས་ན་འཆིང་བྱེད་ཀྱི་རྩ་བ་ཕྲ་མོ་འཕོ་བའི་བག་ཆགས་ཡིན་པས། འཆིང་བྱེད་ཀྱི་དངོས་པོ་
འདི་དག་བཏང་ན་ནམ་ཡང་མི་ཟད་པའམ་གོ་འཕང་གཡོ་བ་མེད་པ་མཆོག་གི་གནས་སུ་རབ་
ཏུ་འགྲོ་སྟེ། མཆོག་གི་གནས་གང་དུ་སོན་ན། སླར་ཡང་འཁོར་བར་སྐྱེ་བ་དང་ལྡན་པ་མིན་ཏེ་
འཁོར་བར་ནམ་ཡང་སྐྱེ་བ་མ་ཡིན་ནོ། །དེ་ལྟར་བཞི་པའི་གནས་སྐབས་ཀྱི་བག་ཆགས་དེ་སྒྲིབ་
པ་གཞན་ལས་མཆོག་ཏུ་ཕྲ་ཞིང་། དེ་ཉོན་མོངས་པ་ཅན་མ་ཡིན་པའི་མ་རིག་པའི་བག་ཆགས་
ཡིན་ལ། དེ་ཉིད་ལྷག་མེད་དུ་སྤོང་བ་ནི་སྔགས་བླ་མེད་ཀྱི་རྫོགས་རིམ་ཀྱི་ཡེ་ཤེས་མཆོག་ལ་
ངེས་པར་ལྟོས་དགོས་པ་ཡིན་ནོ་ཞེས་སྔ་མ་རྣམས་གསུངས་སོ། །འཁོར་བའི་བག་ཆགས་ཀྱི་མ་
187

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རིག་པའི་ངེས་པའོ། །དེ་ནས་འཆིང་བ་ཀུན་གྱི་རྩ་བར་གྱུར་པའི་འཆིང་བྱེད་ཕྲ་མོ་དེའི་གཉེན་
པོ་རིག་པ་ཡེ་ཤེས་གསུངས་པ། ཡ༷ན་ལག་དྲུག་དང་བཅས་པའི་རིག་བྱེད་དང༌། ཞེས་པ་རིག་
བྱེད་ཡན་ལག་དྲུག་ནི། མདོ་དང་དབྱངས་ཀྱིས་བསྙད་པ་དང༌། ལུང་སྟོན་པ་སྒྲ་དང་། སྡེབ་
སྦྱོར་དང་། ངེས་ཚིག་མངོན་བརྗོད་དང༌། སྐར་རྩིས་ཏེ་དྲུག་གོ། །འཆི་མེད་མཛོད་འགྲེལ་དུ།
བསླབ་དང་ཞེས་ལུགས་ཀྱི་བསྟན་བཅོས་དང༌། བརྟག་པ་རྟོག་གེ་དང་གཉིས། ལུང་སྟོན་པ་
སོགས་བཞི་སྟེ་དྲུག་ལ་བཤད་དོ། །ཤེད་བུ་སྟེ་མི་སྦྱིན་ལ་སོགས་པ་དྲང་སྲོང་བཅུ་གཉིས་གྱིས་
བྱས་པ་དྲན་པའི་གཞུང་དང་བཅས་པ་དང་། རྟོག་གེ་ནི་འཇིག་རྟེན་པའི་ཚུར་མཐོང་གི་དངོས་
པོ་རབ་ཏུ་འཇལ་བའི་ཕྱི་རོལ་པའི་བསྟན་བཅོས་རྣམས་སོ། །གྲུབ་པའི་མཐར་ལྡན་ཞེས་གྲུབ་
མཐའ་ནི་འཇིག་རྟེན་པའི་དངོས་གྲུབ་སྒྲུབ་བྱེད་དཀྱིལ་འཁོར་འཁོར་ལོ་སོགས་རྣམ་པར་རྟོག་
པས་བསྒོམ་པའི་ཆོས་ཅན་ཏེ། དེ་རྣམས་དང་ལྡན་པ་ཞེས་པའི་ཚིག་གིས་ཁྱད་པར་སྦྱར་བའོ། །
དེ་བཞིན་དུ་འཇིག་རྟེན་དུ་སྙན་དངགས་མཁན་པོ་དྲང་སྲོང་རྒྱས་པ་ཡིས་བྱས་པའི་སྙན་ངག་བྷཱ་
ར་ཏ་དང༌། མེ་བཞིན་དུ་འཇུག་གི་བུ་དྲང་སྲོང་མེ་ཡིས་བྱས་པའི་སྙན་ངག་བསྒོམ་པའི་ཆོས་
དང༌། ལ་སོགས་པ༵་ཞེས་པའི་སོགས་ཁུངས་སུ་གྲོག་མཁར་བས་བྱས་པའི་བཙུན་མོ་རོལ་རྙེད་
མའི་ལོ་རྒྱུས་སྙན་ངག་གིས་བརྩམ་པ་རཱ་མཱ་ཡ་ཎ་དང༌། དྲང་སྲོང་མ་རྐེཎྜེ་ཡིས་བྱས་པའི་སྙན་
ངག་ཁྱབ་འཇུག་གི་འཇུག་ལ་བཅུ་སྟོན་པའི་སྔོན་རབས་ཀྱི་ཆོས་ལ་སོགས་པ་རྣམས་བཟུང་སྟེ།
དེ་ལྟར་ཕྱི་རོལ་པའི་བསྟན་བཅོས་བྱེད་པའི་མཁན་པོ་དེ་རྣམས་ཀྱིས་བྱས་པ༵ འི་བསྟན་བཅོས་
གཞན་གང་ཇི་སྙེད་པ་དེ་ཡང་དེ་ཁོ་ན་ཉིད་སྟོན་པ་ནང་རིག་པ༵་མིན་ཏེ། རིག་པ༵་ཞེས་པ༷་གང་
ཞེ་ན། དེ་ཁོ་ན་ཉིད་ཀྱི་དོན་སྟོན་ཅིང་གཏན་བདེ་རྣམ་གྲོལ་ལམ་དུ་གྱུར་པ་རྣམ་པར་མི་རྟོག་
པའི་ཡེ་ཤེས་ཀྱི་སྤྱོད་ཡུལ་ནི་ནང་གི་རིག་པ་སྟེ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་
པ་ཉིད་དོ། །གཞན་ཡང་འགྱུར་མེད་ཀྱང་རིག་པ་སྟེ་རྣམ་ཀུན་མཆོག་ལྡན་སྟོང་པ་ཉིད་ཀྱི་
188

དུས་འཁོར་ནང་ལེ་འགྲེལ།
ཐབས་ལས་སྐྱེས་པའི་ཐབས་བྱུང་དམིགས་མེད་ཀྱི་ཡེ་ཤེས་ཟག་པ་མེད་པའི་བདེ་བ་ཆེན་པོའི་
བདག་ཉིད་ཅན་ཡིན་པས་མཆོག་ཏུ་མི་འགྱུར་བའི་བདེ་བ་ཆེན་པོ་ཞེས་བྱའོ། །དེ་ལྟར་ནང་
རིག་པ་མཐར་ཐུག་པ་དེ་ནི་གདུལ་བྱའི་རྟོགས་ཚུལ་ལས་རྒྱུ་དང་འབྲས་བུའི་བདག་ཉིད་ཅན་
ཏེ༑ ཐབས་ལམ་གྱི་སྐབས་སུ་སྟོང་གཟུགས་ཕྱག་རྒྱ་ཆེན་མོ་གྲུབ་ནས། དེ་དང་མཉམ་པར་
སྦྱོར་བ་ལས་འགྱུར་མེད་ཀྱི་བདེ་བ་འདྲེན་པའི་རྒྱུ་འབྲས་སུ་བཞག་པ་དང༌། གྲོལ་ལམ་གྱི་
སྐབས་སུ་ཡུལ་རྣམ་ཀུན་མཆོག་ལྡན་གྱི་སྟོང་པ་ཉིད་ལ་དམིགས་པའི་སྟོབས་ཀྱིས་ཡུལ་ཅན་
རྣམ་པར་མི་རྟོག་པའི་ཡེ་ཤེས་སུ་འགྱུར་བས་རྒྱུ་འབྲས་ལྟ་བུར་བཞག་པ་ནི་ལམ་པའི་བློ་ངོ་ལ་
སྣང་ཚུལ་གྱི་སྒོ་ནས། རྒྱུ་དང་འབྲས་བུ་དང་ཡུལ་དང་ཡུལ་ཅན་དང་ཤེས་རབ་དང་ཐབས་ཀྱི་ཆ་
གཉིས་སུ་ཕྱེ་སྟེ་མ་བཞག་པར་ཟུང་འཇུག་གི་དོན་ཇི་ལྟ་བུ་ཡིན་པ་རྟོགས་པར་མི་ནུས་པས་དེ་
ལྟར་འཇོག་དགོས་ཀྱང༌། གནས་ལུགས་དེ་ཁོ་ན་ཉིད་ཀྱི་དབང་དུ་བྱས་ན་དེ་གཉིས་རྒྱུ་དང་
འབྲས་བུ་དང་ཡུལ་དང་ཡུལ་ཅན་གྱི་རྣམ་པར་ཐ་དད་དུ་གྲུབ་པ་མ་ཡིན་ཏེ། ངོ་བོ་ཐ་དད་དུ་
གྲུབ་པ་ཞིག་གསར་དུ་ཆུ་དང་ཆུ་འདྲེས་པ་ལྟར་དབྱེར་མེད་དུ་འགྱུར་མི་སྲིད་དེ་ནམ་ཡང་རང་
རང་གི་ངོ་བོས་ཐ་དད་དུ་ཡོད་པས་སོ། །དེས་ན་གཉིས་སྣང་གིས་བསླད་པ་ཅན་རྣམ་པར་རྟོག་
པའི་ངོ་ན། སྟོང་པ་དང་མི་སྟོང་པ་རྟག་པ་དང་མི་རྟག་པ། ཡུལ་དང་ཡུལ་ཅན། རྒྱུ་དང་འབྲས་
བུ༑ འཁོར་བ་དང་མྱང་འདས། བདག་དང་གཞན། དངོས་པོ་དང་དངོས་མེད་རྣམས་ནམ་ཡང་
གཅིག་ཏུ་འདྲེ་བ་མེད་དེ། དེ་དག་མཚན་ཉིད་མི་མཐུན་པའི་ཕྱིར་རོ། །དེ་ལྟར་མཚན་ཉིད་མི་
མཐུན་པ་སྣ་ཚོགས་སུ་སྣང་ཡང་དོན་དམ་པར་དེ་ལྟར་མ་གྲུབ་པའི་གནད་ཀྱིས། སྟོང་པ་དང་
སྣང་བ་ཐ་དད་མེད་པར་གྱུར་པའི་ཆོས་ཀྱི་དབྱིངས་སོ་སོ་རང་གིས་རིག་པར་བྱ་བའི་རྣམ་ཀུན་
མཆོག་ལྡན་གྱི་སྟོང་པ་ཉིད་དེའི་ངང་དུ་ཆོས་ཐམས་ཅད་མཉམ་པ་ཉིད་དུ་གྱུར་པ་ལས་གཞན་
པའི་གཉིས་ཆོས་ཀྱི་དབྱེ་བ་ཅུང་ཟད་ཀྱང་མེད་དོ། །གལ་ཏེ་ཡོད་ན་དེ་ཉིད་ཆོས་ཀྱི་དབྱིངས་
189

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལས་གཞན་དུ་འགྱུར་བ་དང་། ཆོས་ཐམས་ཅད་ཀྱི་གནས་ལུགས་དེ་ཁོ་ན་ཉིད་གཅིག་པུ་ཡིན་
པ་ལས་ཀྱང་འདའ་བར་འགྱུར་རོ། །དེས་ན་རྣམ་པར་མི་རྟོག་པའི་ཡེ་ཤེས་ཀྱིས་དེ་ཁོ་ན་ཉིད་
རྟོགས་པ་དེའི་ངོ་ན་ཆོས་ཐམས་ཅད་ཆོས་ཀྱི་དབྱིངས་ཀྱི་རང་བཞིན་ཉིད་དུ་རྟོགས་པ་ཙམ་ལས་
ཡུལ་དང་ཡུལ་ཅན་ཐ་དད་དང༌། དངོས་དང་དངོས་མེད་ལ་སོགས་པའི་གཉིས་ཆོས་ཀྱི་མཚན་
མ་སྣང་བ་གང་ཡང་མེད་ཅིང༌། དེས་ཇི་ལྟར་རྟོགས་པ་ལྟར་ཆོས་ཐམས་ཅད་ལའང་དོན་དམ་
པར་གཉིས་ཆོས་སུ་གྲུབ་པ་ཡང་མེད་མོད། ལྡོག་པའི་སྒོ་ནས་ཤན་འབྱེད་པའི་ཤེས་རབ་ཀྱིས་
རྣམ་པར་མི་རྟོག་པ་ཡུལ་ཅན་དང༌། སྟོང་པ་ཉིད་ཡུལ་དུ་བཤད་པ་ལའང་འགལ་བ་མེད་དོ། །
དེ་བཞིན་དུ་ལམ་འདིའི་ཁྱད་ཆོས་མི་འགྱུར་བའི་བདེ་བ་དང་། རྣམ་ཀུན་མཆོག་ལྡན་གྱི་སྟོང་
ཉིད་དབྱེར་མེད་ཚུལ་ཀྱང་ཤེས་པར་བྱ་སྟེ། འགྱུར་བའི་ཚོར་བདེ་དང༌། དགག་བྱ་བཅད་ཙམ་
གྱི་སྟོང་པ་གཉིས་མི་རྟག་པ་དང་རྟག་པ་དང༌། དངོས་པོ་དང་དངོས་མེད་དུ་གྱུར་པ་དེ་གཉིས་
གསར་དུ་ལམ་གྱིས་སྟོབས་ལས་དབྱེར་མེད་པར་གྱུར་པ་དང༌། སྔར་ཡོད་པའི་རྒྱུ་དང༌། དེ་
ལས་ཕྱིས་སྐྱེས་པའི་འབྲས་བུ་གཉིས་སླར་ཡང་གཅིག་ཏུ་འདྲེས་ནས་དབྱེར་མེད་པར་སོང་བ་
དང༌། དེ་བཞིན་དུ་སྤྱད་བྱ་ཡུལ་དང་སྤྱོད་བྱེད་ཡུལ་ཅན་ཐ་དད་པའི་ཆོས་གཉིས་སྔར་མེད་
གསར་དུ་འདྲེས་ཤིང་དབྱེར་མེད་པར་སོང་བ་གང་ཡང་གནས་ལུགས་ལ་མེད་ཀྱང་ལམ་པའི་
བློ་ངོ་ལ་སྣང་ཚུལ་གྱི་དབང་གིས་རྣམ་གཞག་དེ་ལྟ་བུ་བྱེད་པའང་འགལ་བ་མེད་མོད། གནས་
ལུགས་དེ་ཁོ་ན་ཉིད་གདོད་ནས་དབྱེར་མེད་མཉམ་པ་ཆེན་པོའི་དོན་ལ་ངེས་ཤེས་ཚུལ་བཞིན་
མ་སྐྱེས་བར་དུ་ཇི་ལྟར་བཤད་ཀྱང་རྣམ་རྟོག་གི་སྤྱོད་ཡུལ་ལས་བརྒལ་མི་ནུས་ཤིང་གནས་
ལུགས་ཇི་བཞིན་གཏན་ལ་འབེབ་མི་ནུས་སོ། །བདེན་གྲུབ་ཀྱིས་མི་སྟོང་བ་ཞིག་རྣམ་ཀུན་
མཆོག་ལྡན་གྱི་སྟོང་ཉིད་དུ་མི་རུང་ཞིང་རྣམ་ཀུན་མཆོག་ལྡན་གྱི་སྟོང་ཉིད་རྟོགས་ཚེ་དེ་ལས་
ལྷག་པའི་སྟོང་ཉིད་རྟོགས་ཚུལ་གཞན་རྣམ་པ་ཀུན་དུ་མི་སྲིད་དོ། །དེ་བཞིན་དུ་འགྱུར་མེད་ཀྱི་
190

དུས་འཁོར་ནང་ལེ་འགྲེལ།
བདེ་བ་ཐོབ་པའི་ཚེ་འགྱུར་བཅས་ཀྱི་བདེ་བ་གྲོགས་སུ་མི་དགོས་པས་བདེ་སྟོང་ཁྱད་པར་ཅན་
ཟུང་འཇུག་ཏུ་བསྒྲུབ་པའི་ལམ་འདི་ལ་ཐེག་པ་འོག་མའི་བློས་དཔྱད་ཀྱི་ལྟ་བ་གཞན་གྱི་གྲོགས་
ཅི་ཡང་མི་དགོས་ཤིང༌། བདེ་བ་དང་སྟོང་པའི་ལྡོག་ཆ་ནས་བསྟན་ཀྱང་ངོ་བོ་དབྱེར་མེད་ཀྱི་
གནས་ལུགས་མངོན་དུ་བྱས་ཚེ་ཆོས་ཉིད་དོན་གྱི་བདེན་པ་མངོན་དུ་མཛད་པ་ཡིན་ནོ། །གནས་
ལུགས་ལ་དེ་ལྟར་ཡིན་ཡང་གློ་བུར་གྱི་སྒྲིབ་པའི་དབང་གིས་གཉིས་འཛིན་ཅན་རྣམས་ལ་
གནས་ལུགས་ཟུང་འཇུག་གི་དོན་ཇི་བཞིན་སྣང་མི་ནུས་པས་ལམ་གྱི་རྒྱུད་སྦྱངས་པས་རིམ་པ་
བཞིན་དུ་གནས་ལུགས་ལ་ངེས་ཤེས་ཇེ་བཟང་དུ་སོང་ནས་མཐར་གནས་ལུགས་ཇི་ལྟ་བ་
བཞིན་རྟོགས་པའི་དུས་ན་ཟུང་འཇུག་གཉིས་སུ་མེད་པའི་དོན་མངོན་དུ་གྱུར་པ་སྟེ། འགྲེལ་
པར་རྒྱུ་དང་འབྲས་བུ་གཅིག་ཏུ་འདྲེས་པར་གྱུར་པ་མེའི་འོད་དང་བསྲེག་པར་བྱེད་པ་ཐ་དད་དུ་
མེད་པ་གཅིག་ཏུ་འདྲེས་པར་གྱུར་པ་བཞིན་ནོ་ཞེས་གསུངས་པ་ལྟར། རིམ་ལྔ་ལས་ཀྱང་ཟུང་
འཇུག་ཉེར་གསུམ་གསུངས་པ་ལྟ་བུའོ། །དེ་ལྟར་ནང་གི་རིག་པའམ་དེ་ཁོ་ན་ཉིད་ཀྱི་རིག་པ་དེ་
ནི་འཇིག་རྟེན་འདིར་ནི་འདས་པའི་དུས་དང༌། ད་ལྟར་བྱུང་བའི་ཐུབ་པ༵་རྫོགས་པའི་སངས་
རྒྱས་ཐེག་པ་ཆེན་པོའི་ཆོས་ཀྱི་འཁོར་ལོ་ཆེན་པོའི་མངའ་དབང་ལ་གནས་པ་རྣམས་ཀྱིས་རབ་
ཏུ་གསུངས་པ་ཉིད་དེ། དེའི་རང་བཞིན་ཅི་ལྟ་བུ་ཞེ་ན། ཀུན་རྫོབ་ཏུ་འཇིག་རྟེན་རྣམས་གང་
ལས་སྐྱེ་བ་དང་གང་དུ་ཐིམ་པ་ནི། བཞི་པའི་གནས་སྐབས་ཀྱི་བདེ་བའི་སྐད་ཅིག་གང་དུའམ་
གང་ལས་སྐྱེ་བའི་དུས་སུ་འཇིག་རྟེན་གསུམ་པོ་མཐའ་དག་ཏུ་འགྱུར་བ་དང༌། ཀྱེ་མི་ཡི་བདག་
པོ་འཆི་བའི་དུས་སུ་སླར་ཡང་བདེ་བའི་སྐད་ཅིག་གང་དུ་འཇིག་རྟེན་གསུམ་པོ་མཐའ་དག་
ཐིམ་པའོ། །དོན་དམ་པར་རང་བཞིན་འོད་གསལ་བའི་ཡེ་ཤེས་ཀྱི་ངང་ལས་སྣང་ཞིང་དེར་
ཐིམ་ལ་ཡེ་ཤེས་ལ་ནི་འཕོ་འགྱུར་མེད་དོ། །གཞི་དུས་ཀྱི་བཞི་པའི་གནས་སྐབས་ཀྱི་དྲི་མ་ལམ་
གྱིས་སྦྱངས་པ་ན་ཟག་པ་མེད་པའི་བདེ་བ་འགྱུར་བ་མེད་པར་བརྗོད་དེ། བཞི་པའི་གནས་
191

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྐབས་སྒྲིབ་བྲལ་དུ་གྱུར་པ་ནི་འོད་གསལ་བའི་སེམས་མངོན་དུ་གྱུར་པ་བདེ་བ་ཆེན་པོ་ཡེ་ཤེས་
ཀྱི་སྐུ་ནམ་མཁའ་ལྟ་བུ་མཉམ་པ་ཉིད་དེ་ལས་ཆོས་ཀྱི་འཁོར་ལོ་བསྐོར་བའི་དོན་དུ་སངས་རྒྱས་
རྣམས་འཇིག་རྟེན་དུ་འབྱུང་བ་དང༌། སླར་ཡོངས་སུ་མྱ་ངན་ལས་འདས་པ་ཆེན་པོའི་མཛད་པ་
སྟོན་པའང་བྲི་གང་བྲལ་བའི་ཆོས་ཉིད་དེའི་ངང་དུའོ། །ནང་རིག་པ་དེ་ཁོ་ན་ཉིད་ཀྱི་དོན་ལ་
གོམས་པའི་སྟོབས་གསུངས་པ། འཇིག་རྟེན་འདིར་ནང་རིག་པ་དེ་ཁོ་ན་ཉིད་ཀྱི་དོན་ལ་འཇུག་
པའི་རྣལ་འབྱོར་དབ༵ ང་པོ་གང་ཞིག་ལམ་དེ་ལ་བརྟན་པ་མ་ཐོབ་པའམ་རྣལ་འབྱོར་གྱི་ལམ་ལ་
མཆོག་ཏུ་གོམས་པ་མ་ཐོབ་པར་རྣམ་རྟོག་གིས་རབ་ཏུ་གཡོ་བའི་ཡིད་ཀྱིས་གལ་ཏེ་ཤི་བར་
གྱུར་པ༵་ན་ཡང་། དཔལ་ལྡན་མི་ཡི་འཇིག་རྟེན་དུ་ནི་རབ་མཆོག་ཐུབ་པའི་རིགས་ཏེ། སངས་
རྒྱས་དང་བྱང་ཆུབ་སེམས་དཔའི་རིགས་སུ་སྟོང་ཉིད་སྙིང་རྗེའི་རྣལ་འབྱོར་དང་ལྡན་པ་དེ་ཁོ་ན་
ཉིད་ལ་ཕྱོགས་པའི་རྣམ་པར་དག་པའི་སེམས་དང་ལྡན་པ་ཉིད་དུ་སྐྱེ་བར་འགྱུར་ལ། སྔོན་གྱི་
གོམས་པ་དེ་ཡིས་སླར་ཡང་དེ་ཁོ་ན་ཉིད་རྟོགས་པའི་ཡེ་ཤེས་ཀྱི་རྣལ་འབྱོར་ཡ༷ངས་པ༵འམ་རྒྱ་
ཆེན་པོ་དག་ནི་ཀུན་ཏུ་འཛིན་པར་འགྱུར་ཞིང༌། དེ་ལྟ་བུའི་ཡེ་ཤེས་ཡོངས་སུ་རྫོགས་པ་ཐོབ་ན་
བདེ་བའི་གོ་འཕང་ནམ་ཡང་མི་ཟད་པ་མཆོག་གི་གནས་སུ་རབ་ཏུ་འགྲོ་སྟེ། གང་དུ་སླར་ཡང་
འཁོར་བར་སྐྱེ་བའམ་འབྱུང་བ་དང་ལྡན་པ༵་མིན་པ་སངས་རྒྱས་ཐམས་ཅད་ཀྱི་མཆོག་གི་
གནས་སོ། །དེ་ལྟར་ནང་རིག་པའི་རྣལ་འབྱོར་བཤད་ནས། དེའི་ཞོར་ལ་ཡང་དག་པའི་རྣལ་
འབྱོར་དང༌། དེ་ལས་གཞན་པའི་རྣལ་འབྱོར་པ་དག་གི་སྒོམ་པ་དང་བྱེད་ལས་དང་སོ་སོའི་
བརྟུལ་ཞུགས་སོགས་དང་འཆི་བའི་ཚེ་གང་དུ་འགྲོ་བའི་ལམ་གྱི་ཁྱད་པར་དང་། བཅིང་གྲོལ་དུ་
འགྱུར་ཚུལ་རྣམས་གསུངས་པ་ལས། སངས་རྒྱས་པ་དང་ལྷ་མིན་དང་འབྱུང་པོ་རྣམས་ཀྱི་ཡེ་
ཤེས་སྐྱེ་བའི་དུས་གསུངས་པ། ཡེ་ཤེས་ཏེ་རྣལ་འབྱོར་གོམས་པ་ན་འདི་ལྟར་སྐྱེ་སྟེ། ཇི་ལྟར་ན།
རྒྱལ་བ་སངས་རྒྱས་པ་རྣམས་ཀྱི་རྣལ་འབྱོར་སྟོང་ཉིད་སྙིང་རྗེའི་བདག་ཉིད་ཀྱི་ཡེ་ཤེས་ཉི་མ་
192

དུས་འཁོར་ནང་ལེ་འགྲེལ།
ལྟ་བུ་ནི། ཉིན་མཚན་གཉིས་ལས་ཉིན་མོའི་དུས་སུ་དང་ཁྱད་པར་སྔ་དྲོ་དང་། མཚན་མོ་ཕྱེད་
ཕན་ཆད་ནམ་སྨད་དང་མཚན་མོའི་མཐར་ཏེ་ཐོ་རེངས་སུ་ཡེ་ཤེས་དེ་ཉིད་ལྷག་པར་གནས་
པར་སྐྱེའོ། །ལྷ་མིན་རྣམས་ཀྱི་ཕྱིན་ཅི་ལོག་ཏུ་བརྟག་པའི་ཆོས་ཀྱི་རྣལ་འབྱོར་རམ་ཡེ་ཤེས་ནི་
ཟླ་བ་སྟེ། མཚན་མོའི་དུས་སུ་དང་ཉི་མ་ཕྱེད་ཕྱི་དྲོ་དང་ཉིན་མོ་དག་གི་མཇུག་ཉི་ནུབ་དག་
ཏུའོ། །མ་གསུངས་ཀྱང་འབྱུང་པོ་རྣམས་ཀྱི་རྣལ་འབྱོར་ནི་གོང་བཤད་དེ་དག་གི་ཐུན་མཚམས་
བཞི་ལ་སྟེ། ཉིན་མཚན་ཐུན་བཞི་ལ་མ་གཏོགས་པའམ་སྤངས་པའི་དུས་སུ་སྟེ། འདི་དག་གི་
རྣལ་འབྱོར་ནི་རྟག་པ་དང་ཆད་པའི་ངོ་བོ་ཅན་ནོ། །རྟག་པ་ནི་ཉིན་མོའི་ཐུན་མཚམས་ལ་ལྷག་
པར་གནས་ཤིང་ཆད་པ་མཚན་མོའི་དེ་ལའོ། །ཐུན་མཚམས་བཞི་ནི་ཉིན་ཕྱེད་མཚན་ཕྱེད་ཉི་
ཟེར་འཆར་སྡུད་གཉིས་ཏེ་བཞིའོ། །ཐུན་མཚམས་བཞི་སྤངས་པའི་དོན་གཞན་དག་དེ་མིན་པ་
ལ་འཆད་དོ། །རྣལ་འབྱོར་གསུམ་པོ་འདི་དག་གྲངས་བཞིན་དུ་སངས་རྒྱས་པ་རྣམས་ཀྱི་ནི་
ཡང་དྭག་པའི་ཡེ་ཤེས་སུ་འགྱུར་རོ། །ལྷ་མིན་རྣམས་ཀྱི་དེ་དང་འགལ་བ་ཡེ་ཤེས་རྣམ་པར་
ཉམས་པ་དག་ཏུ་འགྱུར་རོ། །ཡང་དག་ཡེ་ཤེས་ནི་ཉིན་མོའི་སྣང་བ་བཞིན་དུ་ཐམས་ཅད་
མཐོང་བ་དང༌། རྣམ་ཉམས་ཡེ་ཤེས་ནི་མཚན་མོའི་སྣང་བ་བཞིན་སེམས་ཅན་རྣམས་ཀྱི་འཚོ་བ་
དང་འཆི་བ་ཅུང་ཟད་མཐོང་བའོ། །དེ་གཉིས་དག་ལ་སྟོན་བྱེད་ཀྱི་ངག་ཀྱང་རིམ་བཞིན་དང་
པོའི་ཚིག་ནི་ལེགས་སྦྱར་དུ་བསྟན་པ་སོགས་ངག་སྒྲ་ངེས་པའི་ཚིག་དང་ལྡན་པའི་བརྗོད་པ་
རྣམ་པར་དག་པ་དང༌། ལྷ་མ་ཡིན་རྣམས་ཀྱི་ཡུལ་སྐད་ཉི་ཙེ་བ་ཐ་མལ་གྱི་སྐད་དུའ མ་ངག་དག་
ཏུ་རབ་ཏུ་འགྱུར་བ་སྟེ། སངས་རྒྱས་རྣམས་ཀྱི་ཡེ་ཤེས་ནི་སེམས་ཅན་ཐམས་ཅད་ལ་སྙིང་རྗེའི་
བདག་ཉིད་ཀྱིས་ཞི་ཞིང་ཕན་པའི་ལས་སྟོན་པ་དང༌། ལྷ་མིན་རྣམས་ཀྱིས་ཤ་བཟའ་བའི་སླད་
དུ་དུད་འགྲོ་གསོད་པ་སོགས་སེམས་ཅན་ལ་གནོད་པ་དྲག་པོ་ཡི་ལས་སྐྱེ་བར་བྱེད་པ་སྟོན་
པའོ། །སངས་རྒྱས་པ་རྣམས་ཀྱི་ཡེ་ཤེས་ཀྱིས་ནི་སྲིད་པ་གསུམ་གྱི་གནས་སུ་སྐྱེས་བུ་དམ་པ་
193

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རན་
ཉིད་ཀྱི་ལས་སྟོན་པ་དང༌། པས་ཀས་
འཁོར་ལ་སོགས་པའི་བཟོ་གནས་དང་དམ་པ་མིན་པའི་བྱ་བ་རྣམས་སྟོན་པར་བྱེད་པ་དག་
ཀྱང་ངོ༌། །ཀྱང་ཡིག་གིས་འབྱུང་པོ་རྣམས་ཀྱི་ས་ལ་རྣམ་པར་འདྲེས་པའི་ལས་དུ་མ་སྟོན་པར་
བྱེད་དོ། །ད་ནི་སོ་སོའི་ཟས་བཟའ་བའི་དུས་གསུངས་ཏེ་འདིར་ཉིན་ཞག་སོ་སོ་ལ་དེ་རིང་གི་ཉི་
མ་གུང་ནས་མདང་གི་མཚན་མོའི་ཕྱེད་ཚུན་ཆད་ནི་ཉིན་མོའི་དུས་དང་། དོ་ནབ་ཀྱི་མཚན་མོ་
ཕྱེད་ནས་དེ་རིང་གི་ཉི་མ་གུང་གི་བར་ནི་མཚན་མོའི་དུས་སུ་བྱས་པའི་ཉིན་དང་མཚན་མོའི་
ཕྱེད་ཕྱི་མ་ཡི་དུས་སུ་རིམ་བཞིན་སངས་རྒྱས་པ་དང༌། ལྷ་མིན་པ་ཀླ་ཀློ་དེ་དག་གི་ནི་ཟས་ཟ་
བའི་དུས་ཏེ། དེ་དག་གིས་དཀའ་ཐུབ་པ་རྣམས་ཀྱིས་དེ་ལྟར་ཉིན་གུང་ཡན་ཆད་ཀྱི་སྔ་དྲོ་དང༌།
དེ་ཕྱིན་ཆད་ཀྱི་དུས་ལ་ཟ་བའོ། །ཁྱིམ་པ་རྣམས་ལ་དེ་ལྟར་ངེས་པ་མེད་དེ། །བཟའ་བ་ནི་
སངས་རྒྱས་པ་རྣམས་ཀྱི་བཟའ་བའི་གཙོ་བོ་ཟན་དང༌། ཀླ་ཀློ་རྣམས་ཀྱིས་ཁྱད་པར་དུ་བ་ལང་
གི་ཤྭ་གཙོ་བོར་བྱེད་པ་སྟེ། བཏུང་བ་ཡང་སངས་རྒྱས་པ་རྣམས་ཀྱིས་འོ་མ་སོགས་རྣམ་མང་
བཅུད་སྟེར་ཞིམ་པ་སྡིག་མེད་དྭག་དང༌། །ཀླ་ཀློ་རྣམས་ཀྱི་བྱ་གག་ལ་སོགས་པའི་སྒོ་ངའི་ཁུ་
བའོ། ྋ །གོས་ནི་སངས་རྒྱས་པ་རྣམས་ཀྱིས་ཁ་དོག་ལེགས་པར་བསྒྱུར་བ་དམར་པོ་སོགས་
དང་། ཀླ་ཀློ་རྣམས་ཀྱི་དཀར་པོ་བགོ་བ་དག་དང་། དེ་བཞིན་དུ་ཚེ་འཕོས་ནས་ཉི་མ་དང་ཟླ་
བའི་བགྲོད་པ༵་བཞིན་དུ་གྱེན་དུ་མཐོ་རིས་སུ་འགྲོ་བ་དང་ས་འོག་ཏུ་ངན་སོང་གི་གནས་སུ་
འགྲོ་བ་སྟེ། སངས་རྒྱས་པ་རྣམས་ཉི་མ་བཞིན་དུ་གྱེན་དུའམ་སྟེང་དུ་འགྲོ་བ་དང༌། ཀླ་ཀློ་
རྣམས་འོག་ཏུ་ངན་སོང་དུ་གཞོལ་བའོ། །འདིར་ཉི་མ་སྟེང་དང་ཟླ་བ་འོག་ཏུ་འགྲོ་བ་ནི། ལུས་
ཅན་རྣམས་འཆི་བའི་ཚེ་ནང་གི་ཉི་ཟླ་ཁམས་དམར་ཆ་དང་དཀར་ཆ་སྟེང་དང་འོག་ཏུ་འགྲོ་བ་
ལ་བཤད་དེ། རྩ་བའི་རྒྱུད་ཀྱི་དབང་མདོར་བསྟན་པ་ལས་བཅོམ་ལྡན་འདས་ཀྱིས་གསུངས་པ།
ལུས་ཅན་ཐམས་ཅད་འཆི་བ་ན། །ཟླ་བ་བདུད་རྩི་འོག་ཏུ་འགྲོ། །སྟེང་དུ་ཉི་མ་རྡུལ་སྒྲ་གཅན། །
194

དུས་འཁོར་ནང་ལེ་འགྲེལ།
རྣམ་ཤེས་དངོས་པོའི་མཚན་ཉིད་དོ། །ཞེས་གསུངས་པ་བཞིན་ནོ། །སངས་རྒྱས་པའི་ཆོས་ནི་
སེམས་ཅན་ལ་འཚེ་བ་མེད་པའོ། །ཀླ་ཀློའི་ཆོས་ནི་འཚེ་བ་ཡང་སྟེ་ཞེས་ཡང་ཡིག་ལས་འབྱུང་
པོ་རྣམས་ཀྱང་སྡུད་པའོ། །རང་རང་གི་བླ་མའི་ཆོས་ལུགས་བསྟན་པའི་ངེས་པའི་དབང་གིས་
བསྒོམ་པའི་དུས་དང་འདོད་པའི་ལྷ་ལ་མཆོད་ཅིང་བསྟོད་པ་སོགས་ཀྱི་དུས་སུ་སངས་རྒྱས་པ་
རྣམས་ལ་རྡོ་རྗེ་གདན་སྐྱིལ་ཀྲུང་དང༌། ཀླ་ཀློ་རྣམས་ལ་ལྷ་མིན་གྱི་འདུག་སྟངས་སམ་གདན་
བསྔགས་པ་ཡ༷ ང་ངོ་། །ཡང་ཡིག་གིས་དེ་ལས་འདུག་སྟངས་སམ་གདན་གཞན་ནི་ཐུན་མོང་བ་
སྟེ་ཆེད་དུ་གདན་དེ་དག་མི་སྒྲུབ་ཅིང་མི་འགོག་པའོ། །འདིར་རྡོ་རྗེའི་གདན་རྗེས་སུ་འཆད་པར་
འགྱུར་ལ་ལྷ་མིན་གྱི་གདན་ནི་སའི་ངོས་ལ་པུས་མོ་གཡོན་གྱི་སྟེང་དུ་པུས་མོ་གཡས་པ་བརྐྱང་
པའི་སྒྱིད་ཁུང་བཞག་སྟེ་ཙོག་པུར་འདུག་ཅིང་རྐང་པ་གཡོན་གྱི་བྱིན་པའི་སྟེང་དུ་རྐང་པ་གཡས་
ཀྱི་བྱིན་པ་བཞག་པའོ། །ཡང་ཡིག་གིས་འཕང་པ་རྐང་པ་གཡས་འོག་ཏུ་བྱས་པའི་འདུག་
སྟངས་ཀྱང་ངོ་། །ཡང་རྐང་པ་གཡས་པའི་མཐིལ་ཏུ་གཡོན་པའི་བོལ་གོང་བཞག་པ་དང༌། དེའི་
རྒྱབ་ཏུ་དཔྱི་བཞག་པ་རྒུར་པོར་འདུག་པའང་ཡང་སྒྲས་སྡུད་དོ། །དེ་ལྟར་སངས་རྒྱས་པ་དང་ཀླ་
ཀློ་ལྷ་མིན་རྣམས་ཀྱི་བྱ་བ་ཐ་དད་པ་བརྗོད་པའི་ངེས་པའོ། །འབྱུང་པོ་རྣམས་ཀྱི་ལས་འདྲེས་མ་
གསུངས་པ། འབྱུང་པོ་རྣམས་ཀྱི་ལས་ནི་དགེ་སྡིག་འདྲེས་མར་རབ་ཏུ་འགྱུར་ཏེ་ཚིག་ཀྱང་
སྐད་སྣ་ཚོགས་འདྲེས་པ༵་དང༌། ཁྱད་པར་ཤྭ་ཟྭ་དག་གི་ཚིག་སྨྲ་བའོ། །ཆོས་ནི་འཚེ་བ་མེད་པ་
དང་འཚེ་བ་ལྡན་པ་འདྲེས་མར་འབྱུང་སྟེ། ངེས་པར་བླ་མའི་ངེས་པའི་དབང་གིས་སྲོག་གཅོད་
ལ་སོགས་སྐྱོན་དག་ལ་ཡང་དམིགས་བསལ་ཏེ། མཆོད་སྦྱིན་དང་གཡུལ་ལ་སོགས་པའི་དོན་
དུ་རབ་ཏུ་འཇུག་པར་འགྱུར་ཏེ་དེ་དག་ལ་སྡིག་པ་མེད་པར་འདོད་པ་དང་། ཀྱེ་མི་ཡི་བདག་པོ་
དཀའ་ཐུབ་ལ་སོགས་པའི་འབྲས་བུའི་དོན་དུ་སྲོག་གཅོད་པ་སོགས་འཚེ་བ་ལས་རེས་འགའ་
དྭག་ནི་ལྡོག་པ༵འམ་སྟེ་དེ་ལྟར་གཅིག་ཏུ་མ་ངེས་པར་འཚེ་བ་ཆོས་དང་ཆོས་མིན་དུ་སྨྲ་བ་འདྲེས་
195

風མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མ་སྟོན་པའོ། །བཟའ་བ་དང་བཏུང་བ་དག་ཀྱང་འདྲེས་པ་དང་ཉི་ཟླའི་བགྲོད་པ་ལྟ་བུ་དག་
ལས་ལམ་ནི་འདྲེས་མའམ་འདྲེས་པ་ནི་རྣལ་འབྱོར་སྔ་མ་གཉིས་ལས་གཞན་དུ་འབྱུང་པོ་
རྣམས་ཀྱི་ཚུལ་བཤད་པའོ། །དེ་ནས་ཆོས་ལུགས་གསུམ་པོ་དེ་དག་ལ་བརྟེན་པའི་ལམ་རྣམ་པ་
གསུམ་བཤད་པ་ནི། འོད་ཟེར་གྱི་ལམ་དང༌། དུ་བའི་ལམ་དང༌། རྣམ་པར་འདྲེས་པའི་ལམ་
གསུམ་ལས། སྙིང་སྟོབས་ཀྱི་ཡོན་ཏན་གྱི་རང་བཞིན་གྱིས་བསྐྱེད་པ་འོད་ཟེར་གྱི་ལམ་ཞེས་བྱ་
བ་ནི། དགེ་བའི་ལམ་སྟེ་དེ་ནི་ཉི་མའི་སྣང་བ་དང་ཡར་ངོའམ་དཀར་པོ་ཡི་ཕྱོགས་ཀྱི་ཆ་དང་
ཉིན་མོ་དང༌། བགྲོད་པ་བྱང་དང་ལོ་ཡི་ཕྱེད་ཆུ་སྲིན་ལ་སོགས་པའི་ཟླ་བ་དྲུག་ཉིན་མོ་འཕེལ་
བ་དག་ཀྱང་ཡིན་ལ། འདི་ཤར་བ་ནས་ནུབ་པའི་བར་སྟེ་ཉིན་མོའི་མིང་ཅན་ཞེས་བྱ་བ་ཡིན་ནོ།།
ལམ་ཅིག་ཤོས་ཟླ་བའི་སྣང་བ་དང༌། མཚན་མོ་དག་དང་དཀར་མིན་ཏེ་ནག་པོའི་ཕྱོགས་སམ་
མར་ངོ༌། །བགྲོད་པ་འདི་ནི་ལྷོ་རུ་སྟེ་ཀརྐ་ཊ་སོགས་ཁྱིམ་དྲུག་གོ། །འདི་ནི་དུ་བ་དག་གི་ལམ་
མུན་པའི་ཡོན་ཏན་གྱི་རང་བཞིན་ཅན་ནོ། །འདི་ནི་ནུབ་པ་ནས་ཤར་བའི་བར་མཚམས་མོ་ཞེས་
པར་ངེས་པ་སྟེ་མཚན་མོ་དང་འདྲ་བས་སོ། །དེ་ལས་འོད་ཟེར་གྱི་ལམ་ལས་ལྷ་རྣམས་མཐོ་
རིས་སུ་འགྲོ་བ་སྟེ། དཀར་མིན་ནག་པོའམ་དུ་བའི་ལམ་དག་ཀྱང་དེ་བཞིན་ལྷ་མིན་རྣམས་ས་
འོག་ཀླུ་ཡི་འཇིག་རྟེན་དུ་བགྲོད་པའི་ལམ་དང༌། རྡུལ་གྱི་ཡོན་ཏན་ཅན་ཀུན་ཏུ་འདྲེས་པ་ཡི་
ལས་ལམ་ཉིན་མཚན་གཉིས་ཀའི་ཆ་ཅན་ནི་ཀྱེ་མི་ཡི་བདག་པོ་མི་ཡི་འཇིག་རྟེན་དུ་ནི་ཡི་
དྭགས་དང་དུད་འགྲོ་དང་མི་རྣམས་དག་གིར་འགྱུར་ཞེས་དེ་དག་གི་ལམ་མོ། །དེ་ལྟར་དཀར་
ནག་འདྲེས་པའི་ལས་ཀྱིས་སྤྱིར་མཚོན་ནས་སེམས་ཅན་རྣམས་ཁམས་དང་མོས་པ་བསམ་པ་
སྣ་ཚོགས་པའི་དབང་གིས་སོ་སོའི་བརྟུལ་ཞུགས་དང་སྤྱོད་ལམ་སོགས་མི་འདྲ་བ་དུ་མར་
འགྱུར་བའི་ཀུན་ཏུ་འགྲོ་བའི་ལམ་སྣ་ཚོགས་ཡོད་པ་ཤེས་པར་བྱ་ལ། དེ་ལྟར་ལྷ་དང་ལྷ་མིན་
དང་འབྱུང་པོའི་བྱ་བ་ལ་རྗེས་སུ་ཆགས་པའི་ལས་ཀྱི་བག་ཆགས་གང་ཞིག་སེམས་ཅན་རྣམས་
196

དུས་འཁོར་ནང་ལེ་འགྲེལ།
ཀྱི་སེམས་ཀྱི་རྒྱུད་གང་གི་དབུས་སུ་རབ་ཏུ་ཞུགས་པ་དེའི་དབང་གིས་ལྷ་ལ་སོགས་པ་དེ་དག་
གི་བརྟུལ་ཞུགས་ཀྱི་ངེས་པ༵་ལ་དགའ་བའི་ལས་ཀྱི་ཞགས་པས་ངེས་པར་བཅིངས་པ་སྟེ་དེ་
དང་འབྲལ་བར་མི་འདོད་ལ། བྱ་བ་གསུམ་པོ་དེ་ཡི་དབུས་སུ་ཞུགས་པ་སེམས་ཅན་རང་རང་
གི་བསམ་པས་ཀྱེ་མི་ཡི་བདག་པོ་ལྷ་ལ་སོགས་པ་དེ་ཡི་རིགས་སུ་བསམ་པ་དེ་ཡིས་འཛིན་པ་
དྭག་གིས་འགྱུར་ཏེ། སེམས་ཅན་རྣམས་ལམ་གང་ལ་མོས་པའི་རིགས་ཅན་ཡིན་པ་ནི། རང་
རང་གི་སྔོན་གྱི་བག་ཆགས་གོམས་པ་སྙིང་སྟོབས་ལ་སོགས་པའི་ཡོན་ཏན་ཤས་ཆེ་ཆུང་ལས་
འབྱུང་བ་ཡིན་གྱི་རང་བཞིན་གྱིས་རིགས་གང་རུང་དུ་ངེས་པ་ནི་མ་ཡིན་ནོ། །དེའི་ཕྱིར་ཇི་སྲིད་
སེམས་ཀྱི་རང་བཞིན་དག་ནི་འདོད་གཟུགས་གཟུགས་མེད་རྣམ་པ་གསུམ་གྱི་སྲིད་པའི་བག་
ཆགས་ཀྱི་དབང་གིས་བག་ཆགས་དེ་དང་མ་འབྲལ་བར་དུ་ཚོར་བ་བདེ་བ་དང་སྡུག་བསྔལ་བ་
མྱོང་བའི་མཐའ་མི་མངོན་པ་དེ་སྲིད་འཇིགས་རུང་འཁོར་བ་འདིར་ངར་འཛིན་པ་དང་བཅས་
པའི་ཀུན་གཞིའི་རྣམ་ཤེས་བརྒྱུད་མར་འཁྱམ་པར་བྱེད་དེ། ཀྱེ་མི་ཡི་བདག་པོ་མཐོ་རིས་དང་
མི་ཡུལ་དྭག་དང་ས་ཡི་འོག་ཏུ་ཡང་ངེས་པ་མེད་པར་ཡང་ནས་ཡང་དུ་འཁོར་བར་འགྱུར་བ་ནི་
བག་ཆགས་འཛིན་པའི་ངེས་པའོ། །བག་ཆགས་རྣམ་པ་གསུམ་དང་བྲལ་བ་ནི། འཁོར་བའི་ཕ་
རོལ་མཐར་སོན་པ། །བྱ་བ་བྱས་པ་སྐམ་སར་གནས། །ཞེས་གསུངས་པ་ལྟར། རྫོགས་པའི་
སངས་རྒྱས་ཀྱི་ཡེ་ཤེས་ཀྱི་སྐུ་སྲིད་པ་གསུམ་གྱིས་བཏུད་པ་བཅོམ་ལྡན་འདས་དུས་ཀྱི་འཁོར་
ལོ་ཉིད་དོ། །དེ་ལྟར་སེམས་ཅན་རྣམས་ནི་རྣམ་རྟོག་སྣ་ཚོགས་གོམས་པའི་བག་ཆགས་ལས་
རིགས་སྣ་ཚོགས་མོས་པ་སྣ་ཚོགས་ལམ་སྣ་ཚོགས་སུ་འགྱུར་བ་ཡིན་པའི་ཚུལ་ཤེས་པར་བྱའོ།།
བག་ཆགས་སྤངས་པའི་ངེས་པའོ། །དེ་ནས་མངལ་དུ་དབྱངས་གསལ་གྱི་ཡི་གེའི་རིམ་པས་སྐྱེ་
བར་འགྱུར་བ་བཞིན་དུ་སྐྱེས་པའི་མཐར་སླར་ཡང་འཆི་བའི་མཚན་ཉིད་གསུངས་པ། མངལ་
དུ་ཁུ་རྡུལ་གཉིས་ཀུན་གཞིའི་རྣམ་ཤེས་དང་ཡང་དག་པར་སྦྱོར་བ་ལས་རྣམ་ཤེས་ཀྱིས་བྱིན་
197

༼ ༢༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྱིས་བརླབ་པའམ་བཟུང་བའི་ཁུ་རྡུལ་ལས་ལུས་འགྲུབ་པ་ཡིན་ལ། དེ་ཡང་རྡུལ་ནི་གསལ་
བྱེད་སུམ་ཅུའི་བདག་ཉིད་དང༌། ཁུ་བ་ནི་དབྱངས་སུམ་ཅུའི་བདག་ཉིད་དེ། འདི་དག་ཀུན་
གཞིའི་རྣམ་པར་ཤེས་པས་བཟུང་ནས་ཕན་ཚུན་རྒྱུ་དང་རྐྱེན་དུ་སྦྱར་བས་ལུས་ཆགས་པ་དང་
འཕེལ་བ་ཡིན་ཞིང༌། མངལ་ཆགས་པའི་ཟླ་བ་གཅིག་གི་རིང་ལ་ཟླ་བ་ཕྱེད་ཕྱོགས་དང་པོ་ལ་
ཀ་སོགས་སུམ་ཅུ་རང་བཞིན་ཀྱི་དབྱངས་ཐུང་ངུ་ལྔ་སྤྲོ་བའི་རིམ་པས་བྱིན་གྱིས་བརླབས་པ་མཁས་
༦དང༌། ཕྱོགས་ཕྱི་མ་ལ་གསལ་བྱེད་སུམ་ཅུ་དབྱངས་རིང་པོ་ལྔ་སྡུད་རིམ་གྱི་བྱིན་གྱིས་བརླབ་པ་
རྣམས་འཇུག་སྟེ། དེ་ལྟར་གསལ་བྱེད་ཀྱི་ཕྱོགས་གཉིས་པོ་འདི་ནི་དུས་སུ་འཆི་བའི་མཐར་
མངལ་དུ་ཟླ་བ་གཅིག་ལ་རྩ་མ་ཆགས་པའི་དབང་གིས་ལོ་བརྒྱའི་མཚམས་ཀྱི་མཐར་རྩ་འཆད་
པའི་ཟླ་བ་གཅིག་བྱུང་བ་དེའི་དུས་སུ་གསང་བའི་རྩ་སུམ་ཅུ་འདོར་བ་ཡིན་པར་རབ་ཏུ་གསལ་
བར་འགྱུར་རོ། །དེ་ལྟར་ཟླ་བ་གཅིག་ལ་བདུད་རྩི་ལྔའི་རོར་གྱུར་པའི་དུས་དེར་ཁུ་རྡུལ་ཕན་
ཚུན་ཐ་དད་པས་གཅིག་ལ་གཅིག་གི་ནུས་པ་འཇུག་པ་མེད་དེ་རོ་མཉམ་པར་གནས་སོ། །ཟླ་བ་
དང་པོ་རྫོགས་པའི་རྗེས་དེ་ནས་ཟླ་བ་ལྔའི་བར་དུ། ཁུ་བ་དང་རྡུལ་གྱི་ནུས་པའི་ཆ་སོ་སོ་རིམ་
བཞིན་མཁའ་རླུང་མེ་ཆུས་སྐྱེད་རིམ་དང་། ས་ཆུ་མེ་རླུང་མཁའ་སྡུད་རིམ་གྱི་དབྱེ་བས་ཟླ་བ་སོ་
སོའི་ཕྱོགས་སྔ་ཕྱི་ལ་ཕན་ཚུན་གཅིག་ལ་གཅིག་གི་ནུས་པ་འཇུག་པ་ནི་ཁུ་རྡུལ་གྱི་ནུས་པ་སོ་སོ་
དང་ཁམས་མཐུན་པའི་མིང་ནི་ཡི་གེ་སོ་སོས་མཚོན་ནས་འཆད་པ་ཡིན་ཞིང༌། མངལ་དུ་ཞུགས་
ནས་ཟླ་བ་གཅིག་རྫོགས་པའི་རྗེས་ཀྱི་རྩ་ཆགས་པའི་ཟླ་བ་དེའི་དཀར་ཕྱོགས་ཀྱི་ཆ་ལ་ཕའི་ཁུ་
བའི་དབྱངས་མཁའ་ཁམས་ཨ་ཡིག་གི་བྱིན་རླབས་མའི་རྡུལ་ཀ་སོགས་གསལ་བྱེད་སུམ་ཅུ་ལ་
འཇུག་སྟེ། ང་གྷ་ག་ཁ་ཀ་ཞེས་པ་ནས་ཆས་ཤ་ཥ་ཧྥ་ས་ཞེས་པའི་བར་དུ་སྟེ། དེ་རྣམས་ཁུ་བ་
ནམ་མཁའི་ཁམས་རྡུལ་ལ་ཞུགས་པ་ཡིན་ནོ། །དེའི་ནག་ཕྱོགས་ལ་ཁུ་བའི་ཁམས་དབྱངས་ལཱྀ་
ཡིག་རིང་པོ་རྡུལ་གསལ་བྱེད་སུམ་ཅུ་ལ་འཇུག་སྟེ། མྺཱ་པྲཱ་ཤྲཱི་རྨཱ་ཏཱཾ་ཤྲྰི་སོགས་ནས་ཀླཱ་ཁྲྀ་
198

དུས་འཁོར་ནང་ལེ་འགྲེལ།
གླུ་ཧཱུཾ་སྐྲྀའི་བར་སུམ་ཅུའོ། །དེ་རྣམས་ཁུ་བའི་སའི་ཁམས་རྡུལ་ལ་ཞུགས་པ་ཡིན་ནོ། །དེ་བཞིན་
དུ་འབྱུང་བ་དང་མི་འབྱུང་བ་དག་ལ་ཞེས་པ། ཡར་ངོ་ཟླ་བ་སྐྱེད་རིམ་མར་ངོ་ལ་འཆི་རིམ་ཡིན་
ཞིང༌། ཟླ་བ་འཕེལ་ཚེ་ཉི་མ་འགྲིབ། ཉི་མ་འཕེལ་ཚེ་ཟླ་བ་འགྲིབ་པས་སོ་སོའི་འཕེལ་དུས་སྐྱེ་
རིམ་དང་འགྲིབ་དུས་འཆི་རིམ་ཡིན་པས། འདིར་ཟླ་བའི་སྐྱེད་རིམ་ཡར་ངོ་ལ་འབྱུང་བ་དང་།
མར་ངོ་འཆི་རིམ་ལ་མི་འབྱུང་བར་བྱས་པ་དག་རྡུལ་གྱི་ས་དང་ནམ་མཁའི་ཁམས་དག་ཁུ་བའི་
ཁམས་ལ་རབ་ཏུ་འཇུག་སྟེ། རྡུལ་གྱི་སའི་ཁམས་ནི། གསལ་བྱེད་ས་ཏ་ཕ་ཊ་ཙ་ཀ་ཡིན་ལ།
དེ་ཁུ་བའི་དབྱངས་རིང་པོ་ལྔ་ལ་འཇུག་སྟེ་སྨྲ་སྤུ་སྟྲཱི་སྟྲཱི་ཨྰཿ༔ དེ་བཞིན་ཏཱཾ་སོགས་དང༌། པླུ་སོགས་
དང༌། ཊཱཾ་སོགས་དང༌།  ྃ་སོགས་དང༌། ཀླྀ་ནས་ཀྐཱབར་སུམ་ཅུའོ། །དེ་རྣམས་རྡུལ་གྱི་སའི་
ཁམས་ཁུ་བའི་ཁམས་ལ་འཇུག་པའོ། །མར་ངོ་ལ་རྡུལ་གསལ་བྱེད་ཀྱི་ནམ་མཁའི་ཁམས། ང་
ཉ་ཎ་ན་མ་རྐ་དྲུག་ཡིན་ལ། དེ་རྣམས་ཁུ་བའི་ཁམས་ཀྱི་དབྱངས་ཐུང་ངུ་ལྔ་ལ་ཞུགས་པས།
ངི་ངུ་སོགས་སུམ་ཅུ་སྟེ་དེ་རྣམས་རྡུལ་གྱི་མཁའ་ཁམས་ཁུ་བ་ལ་ཞུགས་པའོ། །དེ་བཞིན་དུ་རྩ་
ཆགས་པའི་ཟླ་བ་དེ་དང་པོར་བྱས་པའི་ཟླ་བ་གཉིས་པའི་ཕྱོགས་དང་པོ་ལ། ཁུ་བའི་ཨི་ཡིག་
རླུང་གི་ཁམས་རྡུལ་གསལ་བྱེད་ལ་ཞུགས་པ། ངི་གྷི་ལ་སོགས་པ་སུམ་ཅུ། རྡུལ་གྱི་ཆུ་ཁམས་
གསལ་བྱེད་ཧྥ་ཐ་ཕ་ཋ་ཙ་ཁ་རྣམས་དབྱངས་རིང་ལྔ་ལ་ཞུགས་པ་ ྃ་སོགས་སུམ་ཅུའོ། །མར་ངོ་
ལ་ཁུ་བའི་དདབྱངས་ཨུ་ཆུ་ཁམས། སཱུ་ཧྥུ་སོགས་སུམ་ཅུའོ། །རྡུལ་࿐ གསལ་བྱེད་རླུང་ཁམས་
གྷ་ཛྷ་ཌྷ་བྷ་དྷ་ཤ་རྣམས་ཁུ་བ་དབྱངས་ཐུང་ལ་ཞུགས་པ་གྷ་གྷི་སོགས་སུམ་ཅུ་རྣམས་སོ། །དེ་
བཞིན་དུ་ཟླ་བ་གསུམ་པའི་ཡར་ངོ་ལ་ཁུ་བའི་དབྱངས་མེ་ཁམས་རྀ་ཡིག་རྡུལ་གྱི་གསལ་བྱེད་
སུམ་ཅུ་ལ་ཞུགས་པ་དྡཾ་ནས་སྫིའི་བར་དང༌། རྡུལ་གྱི་གསལ་བྱེད་མེའི་ཁམས་ཤ་ད་ཌ་བ་ཛ་ག་
རྣམས་ཁུ་བའི་དབྱངས་རིང་པོ་ལྔ་ལ་ཞུགས་པ་ཧཱུཾ་སོགས་ནས་གབར་རོ། །མར་ངོ་ལ་ཁུ་བའི་
དབྱངས་མེ་ཁམས་རྭ་ཡིག་རྡུལ་གྱི་གསལ་བྱེད་ལ་ཞུགས་པ་འྀ་སོགས་སུམ་ཅུ་དང་རྡུལ་གྱི་
199

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསལ་བྱེད་ག་གི་སོགས་སུམ་ཅུའོ། །དེ་བཞིན་དུ་རིགས་བསྒྲེས་ཏེ། ཟླ་བ་བཞི་པའི་ཡར་ངོ་ལ་
དུ་གླུ་སོགས་ཨུ་ཡིག་ཆུ་ཁམས་ཀྱིས་རྡུལ་གསལ་བྱེད་བྱིན་གྱིས་བརླབས་པ་སུམ་ཅུ་དང༌།
རྡུལ་གྱི་གསལ་བྱེད་རླུང་ཁམས་སོགས་སུམ་ཅུའོ། །མར་ངོ་ལ་དབྱངས་ཨཱི་རིང་རླུང་ཁམས་
རྡུལ་གྱི་གསལ་བྱེད་ལ་ཞུགས་པ་སཱི་སོགས་དང༌། རྡུལ་གྱི་གསལ་བྱེད་ཁ་ཁི་སོགས་སོ། །ཟླ་བ་
ལྔ་པའི་ཡར་ངོ་དབྱངས་ས་ཁམས་ལཱྀ་རིང་རྡུལ་གྱི་གསལ་བྱེད་ལ་ཞུགས་པ། ཊཱཾ་སོགས་སུམ་ཅུ་
དང༌། རྡུལ་གསལ་བྱེད་ས་ཁམས་ཏཱཾ ་སོགས་སུམ་ཅུའོ། །མར་ངོ་དབྱངས་མཁའ་ཁམས་ཨཱ་
རིང་གསལ་བྱེད་ལ་ཞུགས་པ་སྭཱ་ཐཱ་སོགས་སུམ་ཅུ་དང༌། གསལ་བྱེད་ས་ཁམས་དྲུག་དབྱངས་
ཐུང་ངུར་ཞུགས་པ་ཀ་ཀི་སོགས་སུམ་ཅུའོ། །དེ་ལྟར་སྐྱེད་པ་དང་སྡུད་པའི་དབྱེ་བས་འབྱུང་བ་
ལྔ་ཡི་གེ་སུམ་ཅུ་པ་བཞི་ཚན་རེ་ཟླ་བ་ལྡབ་འདིའི་བར་དུ་ཁུ་བ་དང་རྡུལ་དག་ཕན་ཚུན་དུ་
འཇུག་གོ༑ ༑ཞེས་པ་འདི་མཁས་གྲུབ་རྗེའི་འགྲེལ་ཆེན་དུ་ཡོད་པ་ལྟར་བཀོད་པའོ། །འགྲེལ་
ཆེན་གཞུང་ན་དངོས་སུ་འདིའི་རྣམ་གཞག་གསལ་ཁ་མི་སྣང་ཞིང༌། འགྲེལ་ཆེན་ལྟར་ན།
མངལ་འཛིན་པའི་དུས་སུ་རྡུལ་གསལ་བྱེད་སུམ་ཅུ་དང༌། ཁུ་བ་དབྱངས་སུམ་ཅུའི་བདག་ཉིད་
ཀུན་གཞིའི་རྣམ་པར་ཤེས་པས་བྱིན་གྱིས་བརླབས་པ་ནི་ཕན་ཚུན་ཡང་དག་པར་སྦྱོར་རོ། །
མངལ་དུ་སྐྱེས་པའི་ཕྱོགས་དང་པོ་ལ་ཀ་སོགས་གསལ་བྱེད་སུམ་ཅུ་དབྱངས་ཐུང་ངུའི་བྱིན་
གྱིས་བརླབས་པ་དང༌། ཕྱོགས་ཕྱི་མ་ལ་དབྱངས་རིང་པོའི་བྱིན་གྱིས་བརླབས་པ་ཞག་རེ་རེ་
ལ་ཡི་གེ་གཉིས་གཉིས་འབྱུང་ཞིང་། གསལ་བྱེད་ཀྱི་ཕྱོགས་གཉིས་པོ་འདི་ནི་མཐར་འཆི་བའི་
ཚེ་གསང་གནས་ཀྱི་རྩ་སུམ་ཅུ་འདོར་བ་ལ་རབ་ཏུ་གསལ་བར་འགྱུར་རོ། །དེ་བཞིན་དུ་དེའི་
རྗེས་ཀྱི་ཟླ་བ་དང་པོ་ཡི་དཀར་ཕྱོགས་ལ་ཁུ་བའི་ནམ་མཁའི་ཁམས་ཨ་ཡིག་རྡུལ་གསལ་
བྱེད་སུམ་ཅུ་ལ་རབ་ཏུ་འཇུག་ཅིང༌། ནག་པོའི་ཕྱོགས་ལ་རྡུལ་གྱི་སའི་ཁམས་ལཱྀ་ཡིག་གསལ་
བྱེད་སུམ་ཅུ་ལ་རབ་ཏུ་འཇུག་གོ། །དེ་བཞིན་དུ་འབྱུང་བ་སྐྱེད་པ་སྟེ་ཡར་ངོ་དང༌། མི་འབྱུང་
200

དུས་འཁོར་ནང་ལེ་འགྲེལ།
བ་སྡུད་པ་སྟེ་མར་ངོ་དག་ལ་རྡུལ་གྱི་ས་དང་ནམ་མཁའི་ཁམས་དག་ཁུ་བའི་ཁམས་ནམ་མཁའ་
དངོས་ལ་འཇུག་གོ། །དེ་བཞིན་དུ་ཟླ་བ་གཉིས་པའི་ཕྱོགས་དང་པོ་ལ་ཁུ་བའི་རླུང་ཁམས་ཨི་
ཡིག་གིས་བྱིན་གྱིས་བརླབ་པའི་གསལ་བྱེད་སུམ་ཅུ་དང༌། ཕྱོགས་ཕྱི་མར་རྡུལ་གྱི་ཆུ་ཁམས་ཨཱུ་
ཡིག་གིས་བྱིན་གྱིས་བརླབ་པའི་གསལ་བྱེད་སུམ་ཅུའོ། །ཟླ་བ་གསུམ་པའི་ཕྱོགས་དང་པོར་ཁུ་
བའི་མེ་ཁམས་རྀ་ཡིག་གིས་བྱིན་བརླབ་སུམ་ཅུ་དང༌། ཕྱོགས་ཕྱི་མར་རྡུལ་གྱི་མེ་ཁམས་རྭ་
ཡིག་གིས་བྱིན་བརླབ་སུམ་ཅུ་སྟེ། དེ་བཞིན་བཞི་པའི་ཕྱོགས་དང་པོར་ཁུ་བའི་ཆུ་ཁམས་ཨཱུ།
ཕྱི་མར་རྡུལ་གྱི་རླུང་ཁམས་ཨཱི། ཟླ་བ་ལྔ་པའི་ཕྱོགས་སྔ་ཕྱིར་ཁུ་བའི་ས་ཁམས་ལྀ་དང་རྡུལ་གྱི་
ནམ་མཁའི་ཁམས་ཨཱ་ཡིག་གི་བྱིན་གྱིས་བརླབས་པ་རྣམས་ཏེ། དེ་ལྟར་སྐྱེད་པ་དང་སྡུད་པའི་
དབྱེ་བས་ནམ་མཁའ་དང་ས་ལ་སོགས་པ་ཁུ་བ་དང་རྡུལ་དག་ཕན་ཚུན་དུ་ཞག་རེ་རེ་ལ་
གཉིས་གཉིས་འཇུག་གོ། །དེ་ལྟར་ཟླ་བ་ལྔར་ཕུང་པོ་དང་ཁམས་འཕེལ་བར་བྱས་ནས། དེ་
ནས་དབང་པོ་དང་ལས་དབང་ཡུལ་དང་བཅས་པ་འཕེལ་བའི་དོན་དུ། ཡོན་ཏན་ལྔ་དང་
འཕེལ་བ་ལྔ་དང༌། བསྒྱུར་བ་ཧ་སོགས་ལྔ་པོ་ཐུང་ངུ་དང་རིང་པོ་རྣམས་གསལ་བྱེད་རྣམས་ལ
འཇུག་སྟེ། ཟླ་བ་དྲུག་པའི་ཕྱོགས་དང་པོའི་ཕྱེད་ལ་ང་སོགས་ཨ་ཡིག་གིས་བསྒྱུར་བ་སུམ་ཅུ་
ཕྱེད་ཕྱི་མར་ཧ་ཡིག་གིས་བསྒྱུར་བ་དྷ་གྷ་སོགས་སུམ་ཅུ། ཕྱོགས་ཕྱི་མའི་ཕྱེད་སྔ་མ་ཨལ་ཡིག་
གིས་བསྒྱུར་བ། སཱལ་ཧྥུ་ལ་སོགས་སུམ་ཅུ། ཕྱེད་ཕྱི་མར་ལཱ་ཡིག་གིས་བསྒྱུར་བ་སྨྱུ་སོགས།
སུམ་ཅུ། དེ་བཞིན་དུ་ཟླ་བ་བདུན་པའི་ཕྱེད་སྔ་ཕྱི་བཞི་ལ་ཨེ་ཡ་ཨོཾ་ཝཱ་བཞི་དང་། བརྒྱད་པར་
ཨར་ར་ཨཱར་རཱ། དགུ་པར་ཨོ་ཝ་ཨེ་ཡ། བཅུ་པར་ཨལ་ལ་ཨཱ་ཧཱ་ཞེས་པ་གསལ་བྱེད་སུམ་ཅུ་
པོ་རྣམས་ལ་འཇུག་གོ། །ཟླ་བ་ཕྱི་མ་ལྔ་པོ་འདི་ལ་ཞག་རེ་རེ་ལ་ཡི་གེ་བཞི་རེ་བཞི་རེ་འཆར་རོ།།
འདི་སྐབས་རྡུལ་གསལ་བྱེད་རྣམས་ཁུ་བའི་དབྱངས་ལ་འཇུག་པ་དངོས་སུ་མ་གསུངས་ཀྱང༌།
སྔར་གྱི་རིག་པ་སྦྱར་ན་ཟླ་བ་ཕྱི་མ་ལྔའི་ཞག་རེ་རེ་ལ་ཡི་གེ་བརྒྱད་རེ་འཆར་རོ། །མངལ་གྱི་ཟླ་
201

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
བའི་རྗེས་ཀྱི་ཟླ་བ་བཅུ་པོ་འདིས་ཕུང་ཁམས་སྐྱེ་མཆེད་རྣམས་འགྲུབ་སྟེ་རྡུལ་དང་ཁུ་བ་ཡང་
དག་པར་སྦྱོར་བས་སོ། །དེ་ནས་ཟླ་བ་བཅུ་གཅིག་པ་ལ་ཐིག་ལེས་བྱིན་གྱིས་བརླབས་པ་སུམ་
ཅུ་དང༌། བཅུ་གཉིས་པ་ལ་ཚེག་དྲག་ཅན་སུམ་ཅུ་རྣམས་སུ་འགྱུར་ཏེ། ཟླ་བ་ཁུ་བའི་ཁམས་
ཀྱིས་རྩ་དང་རྐང་དང་རུས་པ་རྣམས་སྐྱེད་པ་རྫོགས་ནས། དེ་ཕན་ཆད་གསར་དུ་བསྐྱེད་དུ་མེད་
པས་འཕེལ་བ་ཆད་པ་སྟེ། དེ་ལྟར་མངལ་ཟླ་གཅིག་གི་རྗེས་སུ་ལོ་གཅིག་སྟེ་ཟླ་བ་བཅུ་གཉིས་
ཀྱི་དུས་སུ་འཆི་བའི་ལོ་གསུམ་གྱིས་བཅད་བྱ་ཡི་གེ་སྟོང་བརྒྱད་ཅུ་འགྲུབ་པ་ཡིན་ནོ། །དེའ ང་
ཕའི་ཁུ་བ་ནི་རུས་པ་དང་རྐང་ལ་སོགས་པའི་ཉེར་ལེན་གྱི་རྒྱུ་ཡིན་པ་དང༌། མའི་དམར་ཆ་ལྷན་
ཅིག་བྱེད་རྐྱེན་དུ་ཞུགས་ནས་རུས་པ་སོགས་བསྐྱེད་པ་དང༌། དམར་ཆ་ཤ་དང་པགས་པ་
སོགས་ཀྱི་ཉེར་ལེན་གྱི་རྒྱུ་ལ་ཁུ་བའི་ཁམས་ཀྱི་ལྷན་ཅིག་བྱེད་རྐྱེན་བྱས་ནས་ཤ་སོགས་འགྲུབ་
པས་ཁུ་རྡུལ་ཕན་ཚུན་གཅིག་གི་ནུས་པ་གཅིག་ལ་ཞུགས་པའི་དོན་དེ་ལྟ་བུ་ཡིན་ནོ། །དེ་ལྟར་
འཕེལ་བ་རྫོགས་ནས་ཤེས་རབ་ཀྱི་ལོ་བཅུ་གཉིས་དང་ཐབས་ཀྱི་ལོ་བཅུ་དྲུག་པའི་བར་དུ་ཉི་
མ་དང་ཟླ་བའི་ཁམས་རྡུལ་དང་ཁུ་བ་འཕེལ་བར་བྱེད་ཅིང་ལོ་བཅུ་གཉིས་དང་བཅུ་དྲུག་པ་ལ་
ཁམས་སྨིན་པ་རྫོགས་པར་འགྱུར་ཏེ། འདི་དག་སའི་ཁམས་སྨིན་པའོ། །མཚམས་འདི་ནས་
དབུ་མའི་སྙིང་སྟོབས་ཀྱི་ཆར་འགྱུར་རོ། །སླར་ཡང་ཤེས་རབ་ཀྱི་ལོ་བཅོ་བརྒྱད་དུ་ཆུའི་ཁམས་
སྨིན་ཏེ། ཐབས་ཀྱི་ལོ་བཅུ་དྲུག་དང་ཟླ་བ་གཅིག་དང་ཉིན་ཞག་ཉེར་གཉིས་དང་ཞག་ཕྱེད་དང་
བཅས་པའི་བར་དུ་ཆུའི་ཁམས་སྨིན་ནོ། །ཤེས་རབ་དང་ཐབས་ཀྱི་མེ་སྨིན་པ་ཡང་སྔ་མ་ཆུ་ལ་
བཤད་པ་བཞིན་ནོ། །དེ་བཞིན་དུ་རླུང་གི་ཁམས་དང་ནམ་མཁའི་ཁམས་སྨིན་པ་སྟེ། སྙིང་
སྟོབས་དང་རྡུལ་དང་མུན་པའི་དབྱེ་བས་ལོ་དགུ་བཅུ་གོ་དྲུག་ཟླ་བ་བཅུ་ཞག་བཅོ་ལྔས་ཁམས་
ཐམས་ཅད་སྨིན་པ་རྫོགས་ནས། དབུ་མའི་ལོ་གསུམ་ཕྱོགས་གསུམ་དང་མཐའི་ཟླ་བ་གསལ་
བྱེད་སུམ་ཅུའི་ཚད་ཀྱི་ཞག་བཅས་ཉིན་ཞག་གི་ཚོགས་སྟོང་དང་ཆིག་བརྒྱ་ལྔ་བཅུ་རྩ་ལྔའི་འཆི་
202

དུས་འཁོར་ནང་ལེ་འགྲེལ།
བའི་དུས་རབ་ཏུ་རྒྱུ་སྟེ་འཚོ་བ་ཟ་བར་བྱེད་དོ། །དེ་ལྟར་ཤེས་པར་བྱས་ནས་ཀ་སོགས་སྡེ་
དྲུག་རྣམས་ནང་གསེས་བཅས་པ་སུམ་ཅུ་པོ་ལ་དབྱངས་ཀྱིས་བསྒྱུར་བ་དང་བཅས་པ༵་སུམ་
བརྒྱ་དྲུག་ཅུ་སྔར་བཤད་པ་དག་ཀྱང་ཡོན་ཏན་གྱིས་བསྒྱུར་བ་ཉིན་ཞག་སྟོང་བརྒྱད་ཅུ་དང༌།
གང་ཡང་ཕྱོགས་གསུམ་དྭག་གི་དབྱངས་ཐུང་རིང་ཤིན་རིང་ཞེ་ལྔ་དང་ངེས་པར་མཐའི་ཞག་
སུམ་ཅུའི་གསལ་བྱེད་ཀྱི་གྲངས་བཅས་གཅིག་ཏུ་བསྡོམ་པ་སྟོང་དང་བརྒྱ་དང་ལྔ་པོ་དེ་དྭག་
རྣམས་ལས་གཡས་གཡོན་དབུ་མ་ཡི་ལམ་རྣམ་པ་གསུམ་དུ་བགྲོད་པའི་དབང་གིས་དུས་ཀྱི་
ལ་བས་རྒྱུ་བའམ་བགྲོད་པ་སྟེ། དེ་བཞིན་དུ་ཕྱི་རོལ་དུ་བཀྲ་ཤིས་སོགས་གཟའ་ལྔའི་མྱུར་
བའི་རྐང་པ་སྟོང་དང་བརྒྱ་སོ་བཞི་དང༌། ཉི་མ་དང་རི་བོང་ཅན་གྱི་རྐང་པ་རོ་དུས་རི་བོང་ཅན་
ཏེ་བཅུ་གཅིག་དྭག་དྭང༌། སྒྲ་གཅན་གྱི་ཟླ་བའི་ལོངས་སྤྱོད་རྐང་པ་ཕྱེད་དང་བཅས་པའི་བདུན་
ལ་ཕྱེད་བཙུག་པས་བརྒྱད་དང༌། མཇུག་རིངས་ཀྱི་རྐང་པ༵་ཉིན་ཞག་སོ་སོར་ཆུ་ཚོད་གཉིས་
དང་བཅས་པའི་གཟའ་དགུའི་རྐང་གྲངས་འདི་དག་བསྡོམས་པས་སྟོང་དང་བརྒྱ་ང་ལྔ་འདི་ལོ་
གསུམ་ཕྱོགས་གསུམ་མཐའི་གསལ་བྱེད་ཀྱི་ཞག་བཅས་ཀྱི་གྲངས་དང་མཉམ་པ་འདི་དག་ལ་
འཆི་བ་རྒྱུའོ་ཞེས་ནང་གི་གཟའི་རྐང་པ་འཆད་པ་རྟོགས་པར་བྱ་བའི་སླད་དུའོ། །དེ་བཞིན་དུ་
སྙིང་སྟོབས་ལ་སོགས་པ་གསུམ་གྱི་དབྱེ་བས་ཞག་སུམ་ཅུ་རྩ་གཉིས་ཀྱི་ལོ་དང་ཟླ་བ་གསུམ་
དང་ཕྱོགས་གཅིག་གི་ཕྱོགས་བདུན་པོ་དག་ཀྱང་ཡོན་ཏན་ཏེ་གསུམ་གྱིས་བསྒྱུར་བ་ལོ་གོ་དྲུག་
དང་ཟླ་བ་ཕྱེད་དང་བཅུ་གཅིག་ཏུ་འགྱུར་བ་ནི་རིམ་པར་ཟླ་བ་སྙིང་སྟོབས་དང་ཉི་མ་རྡུལ་དང་
མེ་ཡིས་ཞེས་སྒྲ་གཅན་མུན་པའི་ཡོན་ཏན་གྱིས་ཕྱེ་བའོ། །དེ་ཡང་ལོ་བརྒྱའི་ཕྱོགས་ཉིས་སྟོང་
བཞི་བཅུ་ཡོད་པ་ལས། ལོ་གསུམ་གྱི་ནི་ཕྱོགས་རྣམས་བདུན་ཅུ་རྩ་གཉིས་དག་དང༌། རི་བོང་
ཅན་གྱི་ཡོན་ཏན་ཏེ་ཕྱོགས་གསུམ་དང་མཐའི་ཟླ་བ་གཅིག་ལ་དུས་ཀྱི་མེ་ཡི་ཕྱོགས་གཉིས་
བཅས་ཕྱོགས་བདུན་ཅུ་རྩ་བདུན་དྭག་ལོ་བརྒྱ་ཡི་ཕྱོགས་ལས་ནི་དམན་པར་གྱུར་པ་ཡི་ལྷག་
203

མི་ཕམ་བཀའ་འབུམ། ་་་རྒྱུད་སྡེ་སྤྱི་འགྲེལ་གྱི་སྐོར།
མའི་ཕྱོགས་ནི་གཡས་དང་གཡོན་གྱི་ལམ་དུ་ཉི་མ་དང་ཟླ་བ་དག་གི་མཉམ་པ་དང་མི་མཉམ་
པའི་བགྲོད་པ༷་ལྭ་རླུང་རྒྱུ་བའི་གྲངས་ཡིན་ཏེ། དེ་ལ་ཇི་ཙམ་ཡོད་ཅེ་ན། འཇིག་རྟེན་མིག་དྭང་
མེ་མིག་གྲངས་ཏེ་ཉིས་སྟོང་སུམ་བརྒྱ་ཉེར་གསུམ་ཡོད་པ། དེ་ལྟར་ལོ་བརྒྱའི་ཉིན་དང་མཚན་
མོའི་དུས་ཞག་སྟོང་ཕྲག་སོ་དྲུག་གི་བར་གྱི་རྒྱུ་བ་རྣམས་ལས་གཙོ་བོ་དབུ་མའི་རླུང་གི་ཆ་དག་
ས་དམན་པ་མཐའ་དྭག་སྟེ། གཙོ་བོས་དམན་པ་དེའི་ཆ་ནི་ལོ་གསུམ་ཕྱོགས་གསུམ་མཐའི་
ཟླ་གཅིག་གི་ཆ་སྟེ། མཐའི་ཟླ་བའི་གསལ་བྱེད་སུམ་ཅུ་ལ་སོགས་པ་སྡེ་པ༷་སུམ་བརྒྱ་དྲུག་ཅུ་པ་
ཚན་གསུམ་དང་དབྱངས་ཞེ་ལྔ་རྣམས་དག་ནི་ཉི་མ་ཡི་བགྲོད་པ་སྟེང་དུ་སྲོག་གི་རླུང་དང་ཟླ་
བའི་བགྲོད་པའི་ཐུར་སེལ་གྱི་རླུང་གི་དབང་གིས་ལོ་གསུམ་ཕྱོགས་གསུམ་མཐའི་ཟླ་བ་བཅས་
པ་ལ་འཆི་བས་ཞེས་འཆི་ལྟས་ཀྱི་རླུང་རྒྱུ་བས་ཟོས་སོ། །རྒྱུ་སྐར་འཁོར་ལོའི་ཕྱེད་ཁྱིམ་དྲུག་
དང་བཅས་པའི་རྒྱུ་སྐར་འཁོར་ལོའི་ཁྱིམ་སྟེ་ཁྱིམ་བཅོ་བརྒྱད་ཀྱི་ཆུ་ཚོད་ཀྱི་གྲངས་ཉིས་སྟོང
བཞི་བརྒྱ་སུམ་ཅུ་སྟེ་ཡུལ་གྱི་ཆུ་ཚོད་མཁའ་མིག་རྒྱལ་པོའི་སྟེང་དུ་དེའི་ཕྱེད་བསྣན་པའམ་ཁྱིམ་
གཅིག་གི་ཆུ་ཚོད་སུམ་ཅུ་རྩ་ལྔ་ལྷག་པའི་བརྒྱས་བཅོ་བརྒྱད་བསྒྱུར་ཀྱང་དོན་འདྲའོ། །གྲངས་
དེ་ལ་རི་བོང་ཅན་གྱི་རྐང་པ་རིམ་པ་ལ་ལྔ་བཅུ་དང་། རིམ་མིན་ལ་ལྔ་བཅུ་སྟེ་བརྒྱ་པོ་དེ་དང་
བྲལ་བ་དང༌། གཟའ་ཡི་གྲངས་ཀྱི་ཆུ་ཚོད་ཅེས་པ་བདུན་ཏེ་དེ་རྣམས་ཀྱིས་དམན་པ༵་ཞེས་དོན་
ལ་བརྒྱ་དང་བདུན་པོ་དེས་ཕྲི་ལྷག་ནི་སྔར་བཤད་ཉི་ཟླའི་རྒྱུ་བའི་ཐོབ་སྐལ་ཉིས་སྟོང་སུམ་
བརྒྱ་ཉེར་གསུམ་དེར་འགྱུར་རོ། །དེ་ལྟར་དབུགས་རྒྱུ་བ་དེ་དག་རྣམས་ཀྱང་ཤེས་རབ་གཡས་
རྒྱུ་སྡུད་པའི་རིམ་པ་དང༌། གཡོན་རྒྱུ་སྐྱེད་པའི་རིམ་པ་ཐབས་ཀྱི་རབ་ཏུ་དབྱེ་བ་དྭག་གིས་
ཉིན་མཚན་དུས་ཀྱིས་དབུ་མའི་དབུགས་ཀྱི་ཆ་འཆི་བས་ཟོས་སོ། །དེ་ལྟར་སྡེ་པ་གསལ་བྱེད་
ཀྱི་ཡི་གེ་དབྱངས་དང་བཅས་པ་སྟོང་བརྒྱད་ཅུ་དང༌། དབྱངས་ཀྱི་ཚོགས་ཞེ་ལྔ་དང་བཅུས་པ༵་
དང་། མཐའི་གསལ་བྱེད༵་སུམ་ཅུ་རྣམས་ཉིད་དག་དང་ཕྱི་རོལ་ཏུ་གཟའ་རྣམས་ཀྱི་རྐང་པ་
204

དུས་འཁོར་ནང་ལེ་འགྲེལ
དང་མཚུངས་པ་བརྒྱ་ང་ལྔ་དང་བཅས་པ་ནི། དམན་པ་ཟླ་བའི་འཆི་ལྟས་དང་། བར་མ་ཉི་མའི་
འཆི་ལྟས་དང༌། གསལ་བྱེད་ལྷག་པའི་ལྷར་བྱས་པ་དུས་ཀྱི་འཆི་བ་གསུམ་ལ་སྦྱར་བའི་ཕྱིར།
དམན་དང་བར་མ་དུས་འཆི་གསུམ་ནི། རིམ་པར་ཟླ་བ་དང་ཉི་མའི་འཆི་བ་དང་ནི་གསལ་
བྱེད་སུམ་ཅུ་ལྷག༵་པ༵ འི་ལྷ་ཉིད་དུ་བྱས་པའི་གསང་བའི་རྩ་གཅོད་པ་མཐའི་ཟླ་བའི་འཆི་བ་དབུ་
མའི་ཆ་ལའོ། །དེ་ཡང་ཉི་ཟླའི་ལམ་དུ་འཆི་ལྟས་ཀྱི་རླུང་ཞག་སུམ་ཅུ་རྩ་གཉིས་དང་མཐའི་
ཉིན་ཞག་གཅིག་ཀྱང་སྟེ་སོ་གསུམ་པོ་འདི་ནི་རི་བོང་ཅན་དང་བཅུས་པ་ཉི་མའི་རྒྱུ་བའམ་
བགྲོད་པ་ལ་རྩ་ཡི་འདབ་མ་བཅུ་གཉིས་ནི་གཅོད་པ་འདི་ཉི་ཟླ་གཉིས་ཀྱི་དུས་མིན་འཆི་བའི་
རླུང་རྒྱུ་བ་ཐུན་མོང་བ་ཡིན་ལ། དུས་སུ་འཆི་བ་དབུ་མའི་འཆི་ལྟས་ཀྱི་རླུང་རྒྱུ་བ་ལ་ནི་ཞག་སོ་
གསུམ་གྱི་འཆི་ལྟས་རྒྱུ་བའི་རྗེས་སུ་སླར་ཡ༷ང་ཞག་སུམ་ཅུ་དང་མཚན་མོ་གསུམ་གྱིས་ཏེ་དོན་
ལ་ཞག་སོ་གསུམ་གྱིས་སྙིང་སྟོབས་ལུས། རྡུལ་ངག །མུན་པ་སེམས་ཏེ་རྡོ་རྗེ་གསུམ་དང་
བཅས་པའི་ཚེ་འདིའི་ཕུང་པོ་དང་ཁམས་དང་དབང་པོ་ལ་སོགས་པའི་དཀྱིལ་འཁོར་ལྔ་ཚན་
དྲུག་འདོར་རོ། །དེ་ནས་ཟླ་བ་དང་ཉི་མའི་རྩ་རྐྱང་མ་དང་རོ་མ་དག་ཏུ་རླུང་རྒྱུ་བས་དོར་ནས།
ཨ་བ་དྷཱ་ཏི་དུང་ཅན་མར་ནི་སྲོག་གི་རླུང་དག་ཉིན་གཅིག་རབ་ཏུ་འཇུག་སྟེ། དེར་ལྟེ་བ་ས་
དྭང་། སྙིང་གར་ཆུ་དང༌། མགྲིན་པར་བསྲེག་ཟྭ་མེ་དང༌། དཔྲལ་བར་རླུང་དང་གཙུག་ཏོར་
ནམ་མཁའི་ཁམས་ནི་རྣམ་པར་ཆད་པ༵་ཇི་སྲིད་ཉིད་དུའོ། །ཞེས་སྟེང་དུ་སྲོག་རླུང་གིས་ལྟེ་
བར་ས་ཁམས་ཡོན་ཏན་ལྔའི་རང་བཞིན་ཅན་འདོར་ཏེ་སའི་ཁམས་རྣམ་པར་ཆད་པ་ནས།
གཙུག་ཏོར་དུ་མཁའ་ཁམས་ཡོན་ཏན་གཅིག་གི་རང་བཞིན་ཅན་དོར་ཏེ་སྟོང་པའི་ཁམས་རྣམ་
པར་ཆད་པའི་བར་དུའོ། །དེ་བཞིན་འོག་ཏུ་ཐུར་སེལ་གྱིས་ལྟེ་གསང་ནོར་བུར་རིམ་བཞིན་
ལུས་ངག་སེམས་ཀྱི་ཐིག་ལེའི་ཆོས་དོར་རིམ་བཞིན་སད་པ་དང་རྨི་ལམ་གཉིད་ལོག་གི་གནས་
སྐབས་འཆད་དོ། །དེ་བཞིན་སྟེང་དུ་ཡང་རྡུལ་ཀྱི་ཁམས་ཀྱི་ཐིག་ལེ་རྣམས་སྲོག་གིས་འདོར་བ་
205

མི་ཕམ་བཀའ་འབུམ། ༼ཞ༽ རྒྱུད་སྡེ་སྤྱི་འགྲེལ་གྱི་སྐོར
དེ་ནས་ལུས་ངག་སེམས་གསུམ་འཆད་དོ། །ཡན་ལག་ཐམས་ཅད་ལ་ཁུ་བ་འོག་ཏུ་འདོར་ཞིང་
རྡུལ་སྟེང་དུ་དོར་ནས་འཕོ་བའི་དུས་སུ་བཞི་པའི་གནས་སྐབས་དྲུག་པ་ཡེ་ཤེས་ཀྱི་ཁམས་
འདོར་ཞིང་ཚེ་འདིའི་བཞི་པའི་གནས་སྐབས་རྣམ་པར་ཆད་པར་འགྱུར་རོ། །དེ་ལྟར་དབུགས་
རྒྱུ་བའི་དབང་གིས་འཆི་བའི་སེམས་ཅན་རྣམས་ལ་ཞག་རེ་རེའི་ནང་དུའང་དབུ་མའི་དབུགས་
ཀྱི་བུ་ལོན་འཕེལ་ནས་དུས་དང་དུས་མིན་གྱི་འཆི་བ་གང་ཡིན་ཀྱང་འཆི་ལྟས་ཀྱི་རླུང་གིས་འཚོ་
བ་ཟོས་ནས་མཐར་འཆི་བར་ངེས་པ་ཉིད་དུ་ཤེས་པར་བྱའོ། །མངལ་ནས་སྐྱེས་པ་རྣམས་འཆི་
བའི་དུས་ངེས་པའོ། །མདོར་བསྡུས་བཞི་པའི་རྗེས་ནས་འདིའི་བར་དུ་འཇིག་རྟེན་ཀུན་རྫོབ་ཀྱི་
སྐྱེ་འགག་གི་རྒྱུར་གྱུར་པ་འཕོ་བའི་སྐད་ཅིག་གི་མཚན་ཉིད་ཅན་དུས་ཀྱི་འཁོར་ལོ་ངེས་པ་ཞེས་
པའི་འགྲེལ་བའི་མདོར་བསྡུས་ལྔ་པས་བཤད་པར་མཛད་དོ། །ལས་རླུང་འཕོ་བའི་འཆི་བ་གློ་
བུར་དུས། །གཉུག་མ་རྡོ་རྗེའི་དུས་སུ་ཐིམ་པ་ལས། །མཁའ་ཁྱབ་མཁའ་ཡི་རྡོ་རྗེ་ཡེ་ཤེས་སྐུ། །
འཇམ་དཔལ་དང་པོའི་སངས་རྒྱས་དེར་བཏུད་ནས། །འཆི་མེད་དབུ་མ་ནམ་མཁའི་སྲོག །
སྙིང་ལ་བཅུད་དུ་ལེན་བྱེད་པ། །རྡོ་རྗེ་ཐབས་མཆོག་ཆོ་ག་ཡིས། །འཆི་མེད་རིག་འཛིན་བསྒྲུབ་
ཚུལ་འཆད། །བཅོ་ལྔ་པ་དབུ་མར་ཞུགས་པའི་དགའ་བ་ལ་སོགས་པ་རྣམས་ཀྱིས་འཆི་ལྟས་ཀྱི་
འཆི་བ་བསླུ་བའི་ངོ་བོ་ཉིད་ཀྱི་གནས་པ་ནི། དང་པོར་མཐའ་དག་རྒྱལ་བའི་སོགས་ཚིགས་
བཅད་བརྒྱ་དང་བདུན་པ་ནས། བརྒྱ་ཉེར་བཞི་པའི་བར་གྱིས་བསྟན་ཏེ། འཇིག་རྟེན་དང་
འཇིག་རྟེན་ལས་འདས་པའི་དངོས་གྲུབ་ཀྱི་རྒྱུར་ལུས་བསྲུང་བ་གསུངས་ཏེ། སེམས་ཅན་
རྣམས་ཀྱི་ལུས་ལ་སྲོག་འཛིན་གྱི་རླུང་ཕྱིར་འབྱིན་པ་ན་ལྟེ་བ་སའི་ཁམས་ནས་མགོ་བརྩམ་སྟེ་
འབྱུང་བ་དང་ནང་དུ་འཇུག་པ་ན། གཙུག་ཏོར་ནམ་མཁའི་འཁོར་ལོ་ནས་ལྟེ་བ་སའི་བར་དུ་རྒྱུ་
ཞིང༌། ཐུར་སེལ་གྱི་རླུང་ནི། ལྟེ་གསང་ནོར་བུའི་ཆུ་སྐྱེས་གསུམ་ལ་བརྒྱུད་ནས་ལུས་ངག་
སེམས་ཀྱི་རིམ་པས་འབབ་པ་དག་གི་ཕྱིར་འབྱུང་བ་སྡུད་རིམ་དང༌། ནང་དུ་རིམ་པ་དེ་ལ
206

དུས་འཁོར་ནང་ལེ་འགྲེལ
ལྡོག་སྟེ་འཇུག་པ་སྐྱེད་པའི་རིམ་པའོ། །ལྟེ་གསང་ནོར་བུའི་ཆུ་སྐྱེས་གསུམ་ནི་རིམ་པ་ལྟར་
ལུས་ངག་སེམས་ཀྱི་ཐིག་ལེ་གསུམ་གྱི་གནས་ཡིན་པས་དེ་ལྟར་གསུངས་པའོ། །དེ་ལྟར་ཡང་
རྩ་བའི་རྒྱུད་ཀྱི་དབང་མདོར་བསྟན་ལས། ལྟེ་བའི་པདྨ་སྙིང་མགྲིན་དང༌། །དཔྲལ་བ་གཙུག་
ཏོར་འདམ་སྐྱེས་ལ། །ས་ཆུ་མེ་རླུང་སྟོང་པ་རྣམས། །སྡུད་པས་རབ་ཏུ་འབབ་པ་ནི། །འབྱུང་
འགྱུར་དེ་ནི་འཇུག་པ་དག །སྐྱེད་པའི་འཇུག་སྟེ་ས་ལའོ། །ལྟེ་གསང་ནོར་བུའི་ཆུ་སྐྱེས་ལ། །
ལུས་ངག་སེམས་ནི་འབབ་པ་དག །འབྱུང་བ་དང་ནི་འཇུག་པ་ནི། །སྡུད་དང་སྐྱེད་པའི་རང་
བཞིན་ཅན། །ཞེས་གསུངས་སོ། །དེས་ན་སྲོག་ཐུར་ཕྱིར་འབྱུང་བ་བཀག་ཅིང་དབུ་མར་
བཅིངས་པའི་སྒོ་ནས་ལུས་བསྲུང་བར་བྱ་སྟེ། དངོས་གྲུབ་བསྒྲུབ་པའི་དང་པོར་མཐའ་དག་
རྒྱལ་བའི་རང་བཞིན་ཕུང་པོ་དང་ཁམས་ཀྱི་བདག་ཉིད་ཅན་གྱི་ལུས་ནི་དངོས་གྲུབ་ཀྱི་རྒྱུ་རུ་
སྔགས་པ༵་དག་གིས་ཡང་དག་པར་བསྲུང་བར་བྱ་སྟེ། ལུས་མེད་ན་ནི་འཇིག་རྟེན་པ་སོགས་
ཀྱི་དངོས་གྲུབ་མེད་ཅིང་སྐྱེ་བ་འདི་ལ་ཟག་མེད་མཆོག་གི་བདེ་བ་ཐོབ་པར་འགྱུར་བའང་
མེད་པ། དེ་ཕྱིར་ལུས་ཀྱི་དོན་གྱི་རྒྱུར་ནི་ཉིན་ཞག་སོ་སོའི་དུས་སྦྱོར་བཅུ་གཉིས་ཀྱི་དུས་སུ་
སྟེང་དུ་རོ་རྐྱང་ལ་སྲོག་རྒྱུ་བ་དབུ་མར་དང༌། འོག་ཏུ་བཤང་གཅིའི་རྩ་ལ་ཐུར་སེལ་རྒྱུ་བ་དུང་
ཅན་མར་འགོག་པའི་རྩ་ཡི་སྦྱོར་བ་འདི་བསྒོམ་པར་བྱའོ། །དེ་ལྟར་བསྒོམ་པས་རླུང་དང་བྱང་
སེམས་དབུ་མར་འཆིང་བའི་བདེ་བའི་སྟོབས་གྱིས་ལུས་ཀྱི་ཁམས་སྙོམས་ཤིང་ལུས་ལེགས་
པར་གནས་པ་འགྲུབ་པར་འགྱུར་ལ། ལུས་ནི་བརྟན་པ་དང་ལང་ཚོར་ལྡན་ཞིང་ཕྲ་ཡང་སོགས་
འཇིག་རྟེན་པའི་ཚེ་ཡི་རིག་འཛིན་གྲུབ་ན། མཆོག་གི་དངོས་གྲུབ་ལས་གཞན་པའི་འཇིག་རྟེན་
པའི་དངོས་གྲུབ་ནད་མེད་པ་དང་དབང་དང་འབྱོར་པ་སོགས་དག་ནི་སྲིད་པ༵་གསུམ་གྱི་གནས་
སུ་མངག་གཞུག་གམ་བྲན་བཞིན་རང་དབང་ཉིད་དུ་རབ་ཏུ་འགྱུར་བ་ཡིན་ཏེ། སྲོག་རྩོལ་གྱི་
སྒོ་ནས་འཇིག་རྟེན་པའི་དངོས་གྲུབ་བསྒྲུབ་པའི་ངེས་པའོ། །དེ་ནས་འཇིག་རྟེན་ལས་འདས་
207

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པའི་དངོས་གྲུབ་བསྒྲུབ་པའི་ལམ་གསུངས་པ། སྟོང་པ༵་ནམ་མཁའ་ལ་ནི་དུ་བ་ལ་སོགས་ཀྱི་
མཚན་མ་མངོན་སུམ་མཐོང་བའི་ལམ༵་སོར་སྡུད་དང་བསམ་གཏན་ནི། བླ་མའི་མན་ངག་ངེས་
པའི་དབང་གིས་རྣམ་པ་ཐམས་ཅད་པའི་གཟུགས་བརྙན་མཚམས་སུ་སྟེ་མཐར་ཐུག་པར་ནི་
བསམ་པའམ་བསྒོམ་པར་བྱ་ཞིང༌། གཟུགས་བརྙན་རྣམ་པ་ཐམས་ཅད་པར་འཆར་བ་ཡི་
མཚམས་དེ་ནས་སྲོག་རྩོལ་གྱིས་རྩ་ཡི་འཁོར་ལོ་རྣམས་སུ་སྲོག་དང་ཐུར་སེལ་གྱི་རླུང་ནི་
གཞུག་ཅིང་། འཛིན་པའི་ཡན་ལག་གིས་བརྟན་པ༵་དག་ཀྱང་བྱེད་པ་སྟེ་འཁོར་ལོ་རྣམས་ཀྱི་ལྟེ་
བ་དབུ་མར་རོ། །དེའི་ཕྱི་ནས་རྗེས་སུ་དྲན་པའི་རྣལ་འབྱོར་གྱིས་ཟླ་བ་ངེས་པ༷ར་འགོག་པ་
དཔེར་ན་གཟའ་སྒྲ་གཅན་གྱི་ཟླ་བ་འགོག་པ་བཞིན་དུ་བྱེད་དེ། དེའི་དོན་ནང་གི་ཟླ་བ་བྱང་
ཆུབ་སེམས་འཕོ་བ་ནི་རྣལ་འབྱོར་པ་ཡིས་འགོག་པར་བྱེད་པས་སོོ། །ཞེས་སྲོག་ཐུར་ཡང་
དག་པར་སྦྱོར་བར་ནུས་པ་ལ་རྣལ་འབྱོར་པ་ཞེས་བརྗོད་པའོ། །དེ་ལྟར་བྱང་ཆུབ་སེམས་ཀྱི་
འཕོ་བ་འགོག་པ་ལ་དབང་ཐོབ་པ་དེ་ནས། བྱང་སེམས་དེ་ནོར་བུའི་རྩེ་ནས་གཙུག་ཏོར་གྱི་
བར་དུ་རྒྱུ་མཐུན་པ་དང་རྣམ་པར་སྨིན་པ་དང་སྐྱེས་བུ་བྱེད་པ་དང་བྲལ་བའམ་དྲི་མ་མེད་པའི་
རིམ་པས་མས་བརྟན་གྱི་རིམ་པས་གཤེགས་ཤིང་སླར་འཕོ་མི་སྲིད་པར་འགྱུར་བས་གང་ཞིག་
རྣམ་རྟོག་གི་སྒོ་ནས་ཅུང་ཟད་བརྗོད་བྱ་མ་ཡིན་པ་སོ་སོ་རང་རིག་པ་དོན་གྱི་ཡེ་ཤེས་སྐུ་བཞིའི་
བདག་ཉིད་འདོད་པ་དམ་པ་དག་ནི་ཉིན་ཞག་འགའ་ཡིས་ཏེ་ལོ་གསུམ་ཕྱོགས་གསུམ་གྱིས་
སྐྱེ་བ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ༵ ར་འགྱུར་རོ། །ཕྱག་རྒྱ་ཆེན་པོའི་
དངོས་གྲུབ་བསྒྲུབ་པའི་ལམ་གྱི་ངེས་པའོ། །དེ་ནས་དུས་མ་ཡིན་པར་འཆི་བ་བསླུ་བ་གསུངས་
པ༑ གང་གི་ཚེ་རྣལ་འབྱོར་པས་དུས་མ་ཡིན་པའི་འཆི་བའི་མཚན་ཉིད་མཐོང་བ་དེའི་ཚེ། ཉི་
མ་དང་ཟླ་བ་ཞེས་གཡས་དང་གཡོན་གྱི་རྩ་ལ་རྒྱུ་བའི་རླུང་སྲོག་རྩོལ་གྱིས་འགོག་པ༵་ཉིད་བྱ་
སྟེ༑ ཇི་ལྟར་ན། མཉམ་པ་སྡུད་པ་དང་མི་མཉམ་པ་སྐྱེད་པའི་རིམ་པས་འཕོ་བའམ་བགྲོད་པ་
208

དུས་འཁོར་ནང་ལེ་འགྲེལ།
འབྱུང་ལྔའི་དཀྱིལ་འཁོར་འབབ་པ་ལ་སྟེ། དབུ་མ་དང་དུས་ཀྱི་མེ་ཡི་རྩ་དུང་ཅན་མ་ལ་རབ་ཏུ་
ཞུགས་པར་བྱ་ཞིང༌། སྲོག་དང་ཐུར་སེར་གཉིས་པོ་དག་ཀྱང་དབུ་མར་བཅིངས་ནས་གནས་
པ་ཉིན་ཞག་དང་པོ་སྟེ་གཅིག་སོང་ན་དུས་མིན་འཆི་བ་བསླུ་བ་སྟེ། དེ་ཡང་ལུག་པ༷་དང་
བཅས་རྐང་པ༵འི་སོར་མོའི་ཚིགས་དང་སེན་མོའི་མཐར་ཐུག་པའི་བར་ལུས་ཀུན་ནི་དཀྱིལ་
འཁོར་ལྔ་འབབ་པ་དབུ་མའི་སྦྱོར་བའི་བུམ་པ་ཅན་གྱི་སྲོག་གིས་ཀུན་ཏུ་གང་བར་བྱས་ནས་
གཙུག་ཏོར་ལ་སོགས་པའི་འཁོར་ལོ་དྲུག་ལ་སངས་རྒྱས་ཏེ་རྣམ་སྣང་གི་རང་བཞིན་བཤང་
བའི་རྩ་དང༌། ལྷ་མོ་སྒྲོལ་མའི་རང་བཞིན་གཅི་བའི་རྩ་དང༌། མི་འཇིགས་པའམ་འཇིགས་
མེད་རིན་འབྱུང་གི་རང་བཞིན་རོ་མའི་རྩ་དང༌། ལག་པའི་པདྨའམ་ཕྱག་ན་པདྨ་འོད་དཔག་
མེད་ཀྱི་རང་བཞིན་རྐྱང་མའི་རྩ་རྣམས་ལ་འབབ་པའི་རླུང་ཐམས་ཅད་ནང་དུ་བཟུང་ནས་ལུས་
ཐམས་ཅད་གང་བར་བྱས་ཏེ། དེ་ནས་དབུ་མར་འབབ་པར་བྱེད་པ་བུམ་ཅན་གྱི་སྦྱོར་བ་རྣལ་
འབྱོར་པས་ནི་བསྒོམ་པར་བྱ་སྟེ། སྒྲུབ་ལེ་སོགས་སུ་འཆད་པར་འགྱུར་པའི་རིམ་པས་སོ། །
དུས་མ་ཡིན་པའི་འཆི་བ་བསླུ་བའི་ངེས་པའོ། །དེ་ནས་ནད་ཞི་བར་བྱེད་པ་གསུངས་པ། འདིར་
ལུས་ལ་ལྟེ་བ་དང་གསང་བ་ན་སྔར་བརྗོད་པ་ལྟར་རླུང་གི་སྐྱོན་ཏེ་ནད་བྱེད་པའི་རྩ་བརྒྱད་ཅུ་
ཡོད་པ་དེ་དག་ཁམས་མཉམ་པ་ཉིད་བྱེད་པའི་སླད་དུ། ཐུར་སེལ་གསང་གནས་ཀྱི་འཁོར་
ལོའི་དྷཱ་ཏིའི་ནང་དུ་བསྐུམ་པའི་གསང་གནས་ཀྱི་བུམ་ཅན་བྱས་ན། སྟེང་དུ་སྲོག་གི་རླུང་ལས་
གྱུར་པའི་ཉེས་པ་ཞི་ཞིང་འདོད་པ་སྟེ་བདེ་བ་བྱེད་པར་འགྱུར་བས་ཐུར་སེལ་བསྐུམ་ན་འདོད་
པ་ཞེས་ཕན་པའམ་མཐུན་པའི་དོན་ཏེ། ལུས་མཆོག་དག་ལ་རླུང་གི་ནད་ནི་མ་ལུས་དག་ལ་
འདི་ཉིད་བསྔགས་པའོ། །དེ་བཞིན་དཔྲལ་བ་དང་གཙུག་ཏོར་ལ་བད་ཀན་གྱི་སྐྱོན་བྱེད་པའི་
རྩ་ཉི་ཤུ་པོ་ཁམས་མཉམ་པའི་སླད་དུ་སྲོག་རྩོལ་འདོད་པར་འགྱུར་བ་ནི། སྟེང་གི་སྲོག་དབུ་
མར་དགག་པའི་དོན་དུ་དཔྲལ་བའི་བུམ་ཅན་བྱ་བ་སྟེ། དེ་དག་ནི་བད་ཀཱན་གྱི་ནད་ལ་ཕན་
209

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
པའམ་འདོད་པ་ཉིད་དུ་འགྱུར་རོ། །སླར་ཡ༷ང་སྲོག་ཐུར་བུམ་ཅན་དེ་དག་གཏོང་པ༷་ནི་མཁྲིས་
པ་ཡི་ནད་དག་གི་སྐྱོན་ལའོ་ཞེས་པ། ཐོག་མར་ཕྱི་རོལ་དུ་ཤུགས་དྲག་པོས་བཏང་ནས་ཕྱི་
རོལ་གྱི་རླུང་ཤཱི་ཏ་ཅེས་པ་བསིལ་བའི་དོན་ཏེ། ཁ་ནས་ཧ་སིབ་ཀྱིས་བཟུང་ནས་དལ་བུས་ནང་
དུ་རྡུབ་ལ་བུམ་ཅན་སྤྱི་ལྟར་བཟུང་ཞིང༌། ལྕེ་ཆུང་ལ་ལྕེས་བསྐྱོད་ཅིང་དེ་ལས་འབབ་པའི་
བདུད་རྩི་སྟུ་ཀ་སོགས་བཏུང་བས་མཁྲིས་པའི་ནད་མཐའ་དག་སེལ་ཏེ། མགྲིན་པ་དང་སྙིང་ག་
ལ་མཁྲིས་པའི་སྐྱོན་བྱེད་པའི་རྩ་བཞི་བཅུ་ཡོད་པ་དེ་རྣམས་ཁམས་མཉམ་པར་བྱེད་པའི་སླད་
དུ་སྦྱོར་བ་དེ་དག་བྱའོ། །སྟེང་སྲོག་གི་རླུང་དང་འོག་ཐུར་སེལ་གྱི་རླུང་གི་ཡང་དྭག་པར་
འགོག་པ༷ ར་ལྟེ་བར་ཁ་སྦྱོར་གྱི་བུམ་ཅན་བསྒོམ་ན་ལུས་ལ་ནད་མེད་པའི་བདེ་བ་སོགས་བྱེད་
པ༷ར་འགྱུར་ཏེ། ཁྱད་པར་དུ་འདུས་པ་དག་དང་རིམས་ལ་ཕན་པར་བྱེད་པའོ། །གསང་བར་
འདུས་པའི་ནད་སྐྱེད་པའི་རྩ་བཅུ་ཡོད་པ་དེ་དག་ཁམས་སྙོམས་པར་འགྱུར་རོ། །སྟེང་འོག་གི་
རླུང་ཁ་སྦྱོར་དུ་བུམ་པ་ཅན་གྱིས་བཅིངས་པ་དེའི་ཡོན་ཏན་གཞན་ཡང་། ལྟེ་བའི་སྟེང་དུ་སྲོག་
གི་རླུང་ནི་ནང་དུ་འབབ་ན་སྟོད་ཀྱི་སྐྱོན་མཐའ་དྭག་གི་ནད་འཕྲོག་སྟེ། ལྟེ་བའི་རྩ་བར་ཐུར་
སེལ་འབབ་ན་གཞན་པ༵་སྨད་ནད་དག་ཀྱང་ཞི་བ་འབྱུང་ངོ་། །རླུང་སོགས་ཉེས་པ་གསུམ་ཞི་
བའི་མན་ངག་གོ། །ཡང་ལྟོ་བའི་ནད་དམུ་ཆུ་དང་སྐྲན་སོགས་ཞི་བའི་མན་ངག་གསུངས་པ།
ལྟོ་བར་ནང་དུ་བསྐུམ་པར་བྱ་སྟེ། གང་ཞེ་ན། ཐུར་སེལ་གྱི་རླུང་ནི་བཤང་གཅི་ཁུ་བ་རྣམ་པ་
གསུམ་གྱི་ལམ་དུ་བགྲོད་པ་དག་དང༌། སྲོག་གི་རླུང་ཉིད་ཟླ་ཉི་མེའི་ལམ་གསུམ་དུ་རྒྱུ་བ་
གསུམ་པོ་སྟེང་ནས་ཀྱང་བསྐུམ་ནས་ལྟེ་བར་ཁ་སྦྱར་དུ་བུམ་པ་ཅན་བཟུང་བས། ཇི་སྲིད་སྲོག་
ཐུར་དེ་དག་ཡང་དག་པར་འཕྲད་དེ། ལྟེ་བའི་མེ་ནི་སྟོབས་དང་ལྡན་ཞིང་ལུས་ཀུན་ལ་ནི་དྲོད་
ཀྱིས་ཁྱབ་པ༷ར་རབ་ཏུ་འགྱུར་བ་འདིས་ནི་ལྟོ་བ་ཆུས་གང་བའི་དམུ་ཆུ་དང་སྐྲན་དྭང་གཞུང་
འབྲུམ་དང་གཞན་ནད་རྣམས་དག་ཀྱང་ལྟོ་བར་སོན་པ་ཟླ་བའི་སྦྱོར་བས་འཇོམས་པ་སྟེ་ཞེས་
210

དུས་འཁོར་ནང་ལེ་འགྲེལ།
ཟླ་བ་གཅིག་ཏུ་སྦྱོར་བ་དེ་བྱས་པས་སེལ་ལོ། །གཞན་ཡང་དབུགས་བརྩེགས་པའམ་དབུགས་
མི་བདེ་བ་སྐྱིག་བུ་སོགས་དང་ཡུད་པ་དང་ནི་གློ་ནད་དང་རྣམ་པ་གསུམ་གྱི་དུག་ཅེས་བརྟན་
པ་ཤིང་ལ་སོགས་པ་ལས་བྱུང་བའི་དུག་དང༌། གཡོ་བ་སྦྲུལ་སོགས་ཀྱི་དུག་དང༌། བཅོས་
མའམ་སྦྱར་བའི་དུག་དང༌། མིག་གི་ནད་དང་མགོ་བོའི་ནད་ལ་སོགས་པ༵་དག་ཀྱང་ཞི་བར་
འགྱུར་བ་འབྱུང་ངོ་། །དེ་ནས་འཆི་ལྟས་ཀྱི་རླུང་བསླུ་བའི་སླད་དུ་རྩ་བཅིངས་པའམ་ནུ་མ་
གཅུན་པའི་མན་ངག་གསུངས་པ། འདིར་གང་གི་ཚེ་རྣལ་འབྱོར་པས་ཉིན་མཚན་དུ་དབུ་མར་
སྲོག་གནས་པ་བྱུང་ན་དེས་འཆི་བ་ངེས་པར་བསླུ་བས་རབ་ཡིན་ཡང༌། དེ་ལ་གནས་པར་མ་
ནུས་ན་ཆོ་ག་འདིས་རླུང་གཡས་སུ་རྒྱུ་བའི་འཆི་ལྟས་གཡོན་དུ་སྤོ་བ་དང༌། གཡོན་པར་རྒྱུ་བ་
གཡས་སུ་འཕོ་བར་བྱེད་པས་རླུང་ཡོ་བ་བཅོས་པ་འདི་བྱས་ནའང་འཆི་ལྟས་བསླུ་བར་འགྱུར་
ཏེ༑ མཆན་ཁུང་གཡས་དང་གཡས་མིན་ལས་ནི་ནུ་མ་དག་ཀྱང་སྟོབས་ལྡན་མནན་ཏེ་སྲོག་
ནི་བཀག་པ་ལས་ཞེས་པ། གཡས་པར་རླུང་ཡོ་སྟེ་གཡས་རྒྱུའི་འཆི་ལྟས་བྱུང་ན་གཡོན་དུ་སྤོ་
བའི་སླད་དུ། ལག་གཡོན་གཡས་པའི་མཆན་ཁུང་དུ་བཅུག་ལ་ནུ་མ་གཡས་པ་མནན་པ་དང་།
ལག་གཡས་ཀྱིས་མཆན་ཁུང་གཡོན་པའི་རྩ་སྟོབས་ལྡན་ནམ་དྲག་ཏུ་མནན་ཞིང་གྲུ་མོ་གཉིས་
ཀྱིས་ཕྱི་ནས་བསྡམ་ལ། སྣ་གཡས་པ་ནས་རླུང་རྔུབས་ཏེ་བུམ་ཅན་གྱིས་ལུས་དགང་བར་བྱས་
ལ་མི་ཐུབ་པ་ན་གཡོན་ནས་འབུད་པ་བྱས་པས་སྣ་གཡོན་དུ་རྒྱུ་བར་འགྱུར་རོ། །དེ་བཞིན་
གཡོན་པའི་འཆི་ལྟས་ལ་ནུ་མ་གཡོན་པ་གཅུན་པ་སྣ་གཡོན་ནས་རྔུབ་པ་སོགས་གོ་ཟློག་ཏུ་
བྱའོ། །འདི་ལ་ལུས་དྲང་པོ་རྡོར་སྐྱིལ་བྱ་བའམ། རླུང་གཡས་སུ་ཡོ་བ་ལ་གཡས་འོག་ཏུ་བཅུག་
སྟེ་དེ་ལྟར་བྱ་བར་ཡང་གསུངས་སོ། །ཞིབ་པར་ཁྲིད་ཡིག་སོགས་ལས་ཤེས་སོ། །དེ་ལྟར་ནུ་མ་
གཡས་པ་མནན་པར་བྱས་པས་གཡས་ནས་གཡོན་པའི་རྩར་ནི་འཕྲུལ་ལ་རབ་ཏུ་འབབ་སྟེ།
གཡོན་པ༵འི་མཧཱན་ཁུང་བཅིངས་པ་ལས་ཀྱང་གཡས་སུ་འབབ་པའོ། །ཚུལ་དེ་ཡང་ཡང་
211

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གོམས་པར་བྱས་པས་ཟླ་བ་ཕྱེད་ཀྱིས་ཀྱང་ནི་འཆི་བ་སྟེར་བ་ཉི་ཟླའི་འཆི་ལྟས་འཕྲོག་སྟེ།
སོར་ཟླ་བ་ཕྱེད་དང་གཉིས་ཀར་ཟླ་བ་གཅིག་གི་བར་དུ་གོམས་པས་འབྱུང་ངེས་སོ། །དེ་ནི་
དགང་བ་དང་དབྱུང་བ་དག་གི་ལམ་སྣ་བུག་གང་རུང་གཅིག་ནས་བྱེད་པའི་བུམ་པ་ཅན་གྱི་
རླུང་གི་རྣལ་འབྱོར་དང་ལྡན་པ༵ འི་རྣལ་འབྱོར་པ༵་ཡིས་སོ། །དུས་མིན་འཆི་བ་བསླུ་བའི་ངེས་
པའོ། །རྐང་པ་གཉིས་རྡོ་རྗེ་སྐྱིལ་ཀྲུང་དུ་གནས་པ་ཡི་རྐང་པ༵་གཉིས་པོ་ཡི་མཐེ་བོང་གཉིས་
གཟུང་བ་ཡི་རྒྱབ་ཏུའམ་བསྣོར་མར་གནས་པའི་དཔུང་པ་རྡོ་རྗེ་བཅིངས་པ་ཡི་ལག་པའི་པདྨོ་
དྭག་ནི་གཡས་པས་རྐང་གཡས་དང༌། གཡོན་པས་རྐང་གཡོན་བཟུང་བའི་ལུས་ཀྱི་འཁྲུལ་
འཁོར་དེས་ལུས་ཀྱི་རྒྱབ་ཀྱི་ཟུག་རྔུ་འཇོམས་པར་བྱེད་དོ། །སྟེང་དུ་རྐང་པ་བསྣོར་བ་དག་དང་
འོག་ཏུ་མགོ་བོ་ཡོད་པར་བྱས་པའི་འཁྲུལ་འཁོར་གྱིས་ལུས་ལ་བད་ཀུན་ནད་རྣམསཔས་མཐའ་
དྭག་འཕྲོག་པར་བྱེད་དོ། །གསང་བའི་བུམ་ཅན་གྱིས་ནི་སྲོག་འགོག་པ་ལས་ཉིན་ཞུག་འགའ་
ཞིག་སྟེ། ཞག་བཅུའམ་ཟླ་བ་ཕྱེད་དག་གིས་ནི་རབ་ཏུ་འཁྲུ་བ་དང་གཅི་བའི་ནད་དྭག་ངེས་
པར་འཇོམས་པ༷ར་བྱེད་ཅིང༌། ཐོ་རངས་ཀྱི་དུས་སུ་མིང་མེད་སྲིན་ལག་དག་གིས་ཆུ་དང་བྲལ་
བའི་ཞེས་པ་ཆུས་མ་བཀྲུས་པའི་ཁར་ནི་སོ་ཡི་ཕྲེང་བ་དག་ལྭ་རབ་བདར་བ་སྟེ་ཉུག་པར་བྱས་
པའི་སོ་ཡི་དྲི་མ་མིག་ལ་བྱུགས་ན་མིག་རྣམས་དག་གི་མིག་སྨན་དུ་འགྱུར་ཞིང༌། དེར་མ་ཟད་
སླར་ཡ༷ ང་མིག་གི་ནད་ནི་འཕྲོག་པ༵་ཐོ་རེངས་ལ་ཆུ་གྲང་མོ་ཡིས་མིག་ལ་གཏོར་བ་དག་ཀྱང་
ངོ་༑ ༑གན་རྐྱལ་ཉལ་ནས་རླུང་གསང་བར་ཁ་སྦྱར་བྱས་ཏེ། རང་གི་ལྟེ་བ་ཉིད་གཡོན་པའི་
ལག་པའི་པདྨས་བཟུང་བ་དག་ནི་མ་ཞུ་བ་ཡི་ཟུག་རྔུ་འཇོམས་པར་བྱེད་པའོ། །འབྲུས་དང་
སྐྲངས་འཕུར་རྣམས་བྱུང་བ་ལ་ནི་ངེས་པ༷ ར་མར་དང་བཅས་པའི་ཚྭ་གོས་ཀྱིས་གཏུམས་པ་
ཡིས་བདུག་པ་སྟེ། དྲོད་དུག་བྱས་ན་སྐྲངས་པ་འཕེལ་པ་འཇོམས་པར་བྱེད་དོ། །དེ་ནས་ཤིང་
ཨརྐ་ཞེས་པ་ཉི་མའི་ཤིང་སྟེ་ཉི་མ་ཤར་ན་རྐྱོང་ཞིང་ཉི་མ་ནུབ་པ་ན་འཁུམ་པའམ་ཉལ་བ་འོ་མ་
212

དུས་འཁོར་ནང་ལེ་འགྲེལ།
ཅན་ནོ། །དེ་འདྲའི་ཨཱ་རྐའི་འོ་མ་བྱུགས་པས་ཀྱང་འབྲས་སོགས་སྐྲངས་འབུར་ཞི་བ་འབྱུང་
ངོ་༑ ༑དུས་འགའ་ཞིག་གི་ཚེ་ན་སོ་སྲིན་ཟུག་རྔུ་དང་བཅས་པར་གྱུར་ན། སྟག་ལྡན་གྱི་ནི་ས་
བོན་ཞེས་པ་ཤིང་ཀཎྚ་ཀ་རིའི་ས་བོན་གྱི་དུ་བ་ས་སོགས་ཀྱི་སྦུབས་ལ་སོགས་པ་དག་གིས།
གང་ན་བའི་སོ་ཡི་སྟེང་འདཱི ར་བཟུང་བའམ་ཕོག་པར་བྱས་ན་སྲིན་བུ་ལ་སོགས་པ་སོ་ན་བ
འཇོམས་སོ། །ནད་རིགས་ཞི་བའི་ངེས་པའོ། །ད་ནི་མཛེ་ནད་སོགས་ཞི་བའི་ཆོ་གའམ ཐབས་
གསུངས་ཏེ། འདིར་ནི་རྣལ་འབྱོར་ཆེན་པོ་དུ་བ་སོགས་ཀྱི་མཚན་མ་དང་སྲོག་རྩོལ་གྱིས་མི་
འགྱུར་བའི་བདེ་བ་བསྒྲུབ་པ་ལ་ནུས་པ་ཅི་རིགས་ཐོབ་པ་ཞིག་གིས་བྱ་བ་སྟེ། ཆོ་ག་འདིས་ལོ་
ཕྱེད་ཀྱིས་ནི་སྔགས་པ་རྣམས་ཀྱི་མཆོག་གི་ལུས་ལ་རྣག་སྨིན་པའི་འབྲུམ་བུ་དཀར་བའི་
ཚོགས་ཀྱིས་ཁྱབ་པའི་མཛེ་འཕྲོག་པ་དེས། དེ་ལས་གཞན་པའི་ནད་ལྟ་ཅི་སྨྲོས་སོ། །ཆོ་ག་དེ་
ཇི་ལྟ་བུ་ཞེ་ན། ཤེས་རབ་ཕྱག་རྒྱ་མ་དང་འདུས་པར་བྱས་ལ་རང་གི་བྱང་ཆུབ་ཀྱི་སེམས་རྡོ་རྗེ་
ནོར་བུའི་ནང་དུ་ལྷུང་བ་བདེ་བ་དང་བཅས་པ་དག་ཀྱང༌། རྟག་ཏུ་སྲོག་གི་རླུང་གིས་འགོག་པ་
སྟེ་ཕྱིར་མི་ལྷུང་བར་འཛིན་པ་ལྟེ་བའི་བུམ་ཅན་གྱི་སྦྱོར་བ་དག་ལས་ཏེ། གལ་ཏེ་དེས་མཛེ་མ་
སེལ་ན། ཕྱག་རྒྱ་ལོ་བཅུ་དྲུག་མ་བསྟེན་ཅིང་ཉིན་ཞག་སོ་སོར་ཤ་ཆང་གི་བཟའ་བཏུང་བཅས་
ཕྱག་རྒྱའི་སྐྱེ་གནས་སུ་བསྲུབ་པ་ལས་བྱང་ཆུབ་ཀྱི་སེམས་ལྷུང་བ་བཟུང་ན་མཛེའི་ནད་འཕྲོག་
སྟེ་བུམ་ཅན་གྱི་སྦྱོར་བས་སོ། །ཐབས་དེས་མཛེ་སེལ་བར་མ་ཟད་བདུན་ཅུའི་ལོ་ཡི་དུས་ཀྱི་རྒ་
བ༵་སྐྲ་དཀར་བཅས་པ་དག་ཀྱང་ཕྱག་རྒྱ་དང་འདུས་ནས་བྱང་སེམས་བཟུང་བ་ཡང་ཡང་བྱས་
པ་ལོ་གཉིས་རབ་ཏུ་རྫོགས་པ་ན་ངེས་པ༷ར་འཕྲོག་གོ། །སྦྱོར་བ་འདི་ཉིད་ཀྱིས་ཉི་མ་འགའ་
སྟེ༑ དུས་ཀྱི་འཁོར་ལོ་ལོ་གསུམ་དང་ཕྱོགས་གསུམ་པོའི་ཞག་གྲངས་དེ་ཡིས་ལམ་དེ་དང་རང་
གི་སེམས་ནི་རབ་ཏུ་འགྲོགས་པ་དག་ལས། རྒ་བ་རྣམ་པར་ཉམས་པ་དེ་ཡི་སྟེང་དུ་ཕྱག་རྒྱའི་
དངོས་གྲུབ་སྟེ་ཕྱག་རྒྱ་ཆེན་པོ་འགྲུབ་པར་འགྱུར་རོ། །དེ་ནས་སྲོག་རྩོལ་བྱ་བའི་ངེས་པ་
213

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསུངས་ཏེ། འདིར་སྔགས་པ་རྣམས་ཀྱིས་ལུས་བསྲུང་བ་དང་ཚེ་དང་མཆོག་སོགས་སྒྲུབ་པའི་
ཐབས་ཁྱད་པར་ཅན་སྲོག་རྩོལ་བུམ་པ་ཅན་རབ་ཏུ་གོམས་པར་བྱ་སྟེ། ཡུན་ཇི་སྲིད་དུ་བྱ་ན།
སྙིང་ག་དང་དེ་བཞིན་མགོ་བོ་དག་ནི་ཇི་སྲིད་མེ་ཡིས་ཚ་ཞིང་གདུང་བར་གྱུར་པ་དེ་སྲིད་དུ་བྱ་
སྟེ༑ དེ་ལས་ཐལ་ནས་སྟེང་དག་ཏུ་ནི་འོང་བར་བསྒོམ་པ་མི་བྱ་སྟེ། བྱས་ན་བཟང་པོའི་པདྨར་
ཞེས་ལྟེ་བར་སྲོག་བརྒྱལ་བར་འགྱུར་ཏེ། དེ་ལས་རླུང་མར་ཕབ་ནས་མནན་པའམ་
དགོས་པ་ལ། མ་བསྣམ་པ༵འམ་བསྡམ་ཀྱང་མི་ཐུབ་པར་སྲོག་གི་སྟོབས་དག་གིས་ཐུར་སེལ་
སྟེང་དུ་འཕགས་ཤིང་སྲོག་གིས་གཙུག་ཏོར་ཕུག་ཅིང་ཚེ་འདིའི་ཕུང་པོ་དག་དང་ཁམས་རྣམས་
རྣམ་པར་སྤངས་ནས་འཆི་བ་ཉིད་དུ་འགྲོ་བར་འགྱུར་ཏེ། དེའི་ཕྱིར་ལས་ཀྱི་ཕྱག་རྒྱ་དང་
འགྲོགས་པ༵་རབ་ཏུ་ཉམས་པ་སྟེ་བྲལ་བའི་སྐྱེས་བུ་རྣམས་ཀྱིས་སྐྱེ་བ་འདི་ཉིད་ལ་ནི་སྲོལ་
རྩོལ་གྱི་བདེ་འབྲས་མཆོག་མི་འགྱུར་སྟེར་བ་མེད་པས་སྲོག་རྩོལ་བསྒོམ་པ་ལ་མན་ངག་གི་
གནད་དང་མ་བྲལ་ཞིང་ཕྱག་རྒྱ་དང་འགྲོགས་པ་གལ་ཆེ་བར་བསྟན་ཏོ། །དེ་ལྟ་བུས་ན་བཅོམ་
ལྡན་འདས་ཀྱིས་ཕྱག་རྒྱ་བསྟེན་པ་དང་བདུད་རྩི་མྱོང་བ་སོགས་ལམ་གྱི་ཆ་རྐྱེན་དུ་གསུངས་པ་
ཡིན་ཏེ། ཕྱག་རྒྱ་མོ་བསྟེན་པར་གསུངས་པ་ནི་ཟབ་མོའི་རྣལ་འབྱོར་བསྒོམ་པའི་དོན་དུ་
གསུངས་ཏེ། ཉིན་མཚན་དུས་སུ་ཆགས་པ༵་ཡི་སེམས་དྲག་པོས་ཟིལ་གྱིས་མནན་ནས་ཆགས་
པའི་གདུང་བས་ཁུ་བ་ཟད་པའི་བར་དུ་བུད་མེད་ལ་རོལ་པའི་དོན་ནི་གསུངས་པ་མིན་པ༵་ཉིད་
དོ༑ ༑ཆང་གི་བཏུང་བ་ནི་གསུང་གི་རྡོ་རྗེ་མཆོད་པའི་དོན་ཏེ་ཞེས་པ་ཅུང་ཟད་ཁ་ཚིམ་པར་
བྱེད་པ་ལས། ངེས་པ༷ར་སྔགས་པ༵་རྣམས་ལྭ་ཆང་གི་བུམ་པ་བཞིན་དུ་ལུས་གང་བ་ཙམ་འཐུང་
ནས་མྱོས་པར་བྱེད་པ་གསུངས་པ་ཉིད་མ་ཡིན་ཏེ། དབང་པོ་རྣམས་མྱོས་པར་གྱུར་པས་ཐར་
པ་སྟེར་བ་མ་ཡིན་ནོ། །ཁ་ཟས་ཐམས་ཅད་ལུས་ཉམས་ཆུང་བས་དགེ་བ་ལ་སྦྱོར་མི་ནུས་པ་
བརྟས་ནས་ལུས་བདེ་བའི་དོན་ཏེ། ཉིན་ཞག་སོ་སོའི་དུས་སུ་རན་པར་བཟའ་བ་ལས་ཐལ་
214

དུས་འཁོར་ནང་ལེ་འགྲེལ།
ནས་ཟས་ཀྱི་རོ་ལ་ཆགས་པས་བཟའ་ཆེས་པ་མ་ཞུའི་རྒྱུར་ཡང་མ་གསུངས་སོ། །དཔ༷ལ་ལྡན་
རྣལ་འབྱོར་པའི་བརྟུལ་ཞུགས་སོགས་ཀྱི་སྤྱོད་པ་སྣ་ཚོགས་གསུངས་པ་ཡང་ནང་གི་རྟོགས་པ་
སོགས་འདོན་པའི་དངོས་གྲུབ་ཀྱི་རྒྱུར་ཏེ་མཚན་མོ་དུར་ཁྲོད་དང་ཉེ་གནས་སོགས་སུ་
འཁྱམས་པ༵་དག་ཀྱང་རྩེད་མོའི་དོན་ནི་མ་ཡིན་ནོ། །དེའི་ཕྱིར་རྡོ་རྗེ་ཐེག་པ་ལས་འདོད་ཡོན་
ལྔ་མི་སྤོངས་བར་ལམ་དུ་ཁྱེར་ཞིང་ཅི་བདེ་བའི་སྤྱོད་པས་བཟའ་བཏུང་སོགས་ལ་དགག་པ་
མེད་པར་ལོངས་སྤྱོད་པ་གསུངས་མོད་ཀྱི་རྣལ་འབྱོར་པ་རང་གི་ནང་གི་ནུས་པ་ཐོབ་པའི་ཚོད་
དང་སྦྱར་ཏེ་ལམ་གྱི་གྲོགས་སུ་འགྱུར་མི་འགྱུར་གྱི་ཚོད་ཟིན་པར་བྱ་དགོས་ཀྱི། བདག་ནི་
གསང་སྔགས་པ་ཡིན་པས་ཅི་ཡང་སྤྱད་དུ་རུང་ངོ་སྙམ་དུ་རང་རྒྱུད་ཆུད་ཟ་བར་མི་བྱ་སྟེ།
འགྲེལ་བའི་མདོར་བསྡུས་གཉིས་པར་གསུངས་པ། རྡོ་རྗེ་ཐེག་པ་ནི་གདུལ་བྱའི་སྐྱེ་བོ་ངེས་པ་
དང་བྲལ་བ་རྣམས་ལ་རང་གི་སེམས་ཀྱི་བསམ་པས་སྐྱེ་བ་འདི་ལ་སངས་རྒྱས་ཉིད་ཀྱི་འབྲས་
བུ་སྟེར་བ་ཞེས་པའི་དོན། ངེས་པ་ནི་ཉན་ཐོས་པའི་འདོད་པ་ལྔ་ལ་ཉེ་བར་ལོངས་སྤྱོད་པ་དང་
བྲལ་བའི་སྡོམ་པ་དང༌། དེ་བཞིན་དུ་དབང་པོ་གཉིས་སྦྱོར་གྱི་བདེ་བ་ལ་མི་འཇུག་པའི་ངེས་པ་
དེ་དང་བྲལ་བ། འདོད་པ་ལྔ་ལ་ཉེ་བར་ལོངས་སྤྱོད་ཅིང་དབང་པོ་གཉིས་སྦྱོར་གྱི་བདེ་བ་ཆེན་
པོ་འདོད་པ་གསང་སྔགས་པ་རྣམས་ཀྱི་བསམ་པས་སྐྱེ་བ་འདི་ལ་སངས་རྒྱས་ཀྱི་འབྲས་བུ་རབ་
ཏུ་སྟེར་བ་དཔལ་དུས་ཀྱི་འཁོར་ལོའི་རྒྱུད་སོགས་ལས་བསྟན་ལ། འདིར་བཅོམ་ལྡན་འདས་
ཀྱིས། གདོལ་བ་སྨྱིག་མ་མཁན་སོགས་དང༌། མཚམས་མེད་ལྔ་ནི་བྱེད་པ་རྣམས། །སྔགས་ཀྱི་
སྤྱོད་པ་རྗེས་སྤྱད་ན། །སྐྱེ་འདི་ཉིད་ལ་སངས་རྒྱས་འགྱུར། །ཞེས་གསུངས་པ་ལྟ་བུ་དེ་ལྟར་
ཡིན་མོད་ཀྱང༌། སྐྱེ་བ་འདི་ལ་མཚམས་མེད་ལྔ་སོགས་མི་བཟད་པའི་ལས་བྱས་པ་དེ་དག་
སྔགས་ཀྱི་ཐེག་པ་འདིར་ཞུགས་ནས་ཚུལ་བཞིན་སྤྱད་དེ། ཕྱག་རྒྱ་ཆེན་པོ་མི་འགྱུར་བའི་བདེ་
བས་ཏིང་ངེ་འཛིན་གྱིས་འཁོར་བའི་ལས་ཉོན་བཅོམ་ནས་མི་དགེ་བ་གློ་བུར་བསླར་ཡང་མི་
215

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འཇུག་པར་བྱས་ན་སངས་རྒྱས་སུ་འགྱུར་བ་ཡིན་ནའང༌། སྔགས་ཀྱི་ཐེག་པར་ཞུགས་པའི་
རྗེས་ལ་མཚམས་མེད་སོགས་ལས་མི་བཟད་པ་བྱེད་པ་སངས་རྒྱས་ཀྱི་འབྲས་བུ་ཐོབ་པར་དེ་
བཞིན་གཤེགས་པས་བཞེད་པ་མ་ཡིན་ནོ། །དེའི་ཕྱིར་བཅོམ་ལྡན་འདས་ཀྱི་གསུངས་ཐེག་པ་
གསུམ་ག་ཡང་ཐོག་མཐའ་བར་གསུམ་དུ་དགེ་བ་འབའ་ཤིག་ཡིན་པས་སྔགས་ཀྱི་ཐེག་པར་
ཞུགས་ནས་སྡིག་པ་བྱས་ཀྱང་སངས་རྒྱས་སུ་འགྱུར་བ་ནི་རྣམ་པ་ཀུན་དུ་གསུངས་པ་མ་ཡིན་
༑རྣལ་འབྱོར་པ་རྣམས་ཀྱིས་ཤ་བཟའ་བར་གསུངས་པའང་རང་གི་ལས་ཀྱིས་ཤི་བ་
སོགས་སྡིག་མེད་ཀྱི་ཤ་ཡིན་གྱི་ཆེད་དུ་གསོད་ཅིང་ཉོས་པ་སོགས་དང་མཆོད་སྦྱིན་གྱི་ཆེད་དུ་
བསད་པའི་ཤ་ཟ་བར་གནང་བ་མེད་དོ། །ཉི་མ་སོ་སོར་སྔགས་པའི་དམ་ཚིག་བཞི་བྱའོ་ཞེས་
པའི་ནང་ཚན་བཟའ་བའི་དམ་ཚིག་ཏུ་ཁ་ན་མ་ཐོ་བ་མེད་པའི་ཤ་ལྔ་དང་བདུད་རྩི་ལྔའི་རིལ་བུ་
ཉུངས་ཀར་གྱི་ཚད་ཙམ་དམ་ཚིག་གི་དོན་དུ་བསྟེན་པར་གསུངས་ཤིང༌། རྟག་པར་ཁ་ན་མ་ཐོ་
བ་མེད་པའི་ཆང་དང་བུད་མེད་ནི་བསྒོམ་པའི་སླད་དུ་བསྟེན་པར་གསུངས་ཀྱང༌། དེས་འཆིང་
བར་མི་འགྱུར་བ་རྨོངས་པ་མེད་པའི་ཆོས་ཀྱིས་གསུངས་སོ། །དུས་ཀྱི་འཁོར་ལོ་རྩ་བའི་རྒྱུད་
ལས་ཀྱང༌། ལྷ་དང་རང་འཇིགས་ཕ་མེས་དང༌། །འདོད་འགྲུབ་དོན་དང་བཙོང་ཕྱིར་ཡང༌།
གདུལ་དཀའ་སྡིག་པ་བྱེད་རྣམས་ཀྱིས། །གནོད་བྱེད་མིན་པའི་སེམས་ཅན་བསད། །དེ་ཡི་ཤ་
དེ་ཉོ་བ་དང༌། །ཟ་འདོད་ཁ་ན་མ་ཐོ་བཅས། །མ་བླང་སྣོད་དུ་ལྷུང་གྱུར་པ། །གཞན་གྱིས་བྱིན་པ་ལྟ་
བུ༑ དེ་ཉིད་ཁ་ན་མ་ཐོ་མེད། །སྲོག་ཆག་གཅིག་གི་ཤ་དག་ནི། །རྣལ་འབྱོར་པ་མང་པོ་རྣམས་ཀྱིས་
ཟོས་པ་མཆོག །སྲོག་ཆགས་དུ་མའི་ཤ་དག་ནི། །ཡིད་སྐྱེས་གཅིག་གིས་ཟོས་པ་མིན། །སྙིང་
རྗེ་བསྐྱེད་དེ་དེ་ཉིད་ལས། །རྣམ་པར་མི་རྟོག་སེམས་ཀྱིས་ནི། །རྣལ་འབྱོར་ལྡན་པས་བཟའ་བྱ་
བ༑ ༑རིགས་སུ་འཛིན་པ་གཞོམ་པའི་ཕྱིར། །རྟག་ཏུ་བཟའ་དང་བཏུང་བ་དང༌། །རིགས་མིན་
མངོན་བགྲོད་རྡོ་རྗེ་ཅན། །དེ་ཉིད་གཟིགས་པ་དག་གིས་གསུངས། །ཞེས་གསུངས་པ་དང༌།
216

དུས་འཁོར་ནང་ལེ་འགྲེལ།
འཇིག་རྟེན་ཁམས་ལེའི་འཇིག་རྟེན་འབྱུང་བ་དུས་ཀྱི་སྟོང་པ་རྣམས་ལས་ཞེས་སོགས་ཀྱི་
འགྲེལ་བར་འཕྲོས་དོན་དུ་གསུངས་པ། སྔགས་ཀྱི་ཚུལ་འདི་ལ་བསྔགས་པ་ནི། ཐེག་པ་
གསུམ་གྱི་ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་པར་བཅོམ་ལྡན་
འདས་ཀྱིས་གསུངས་ཏེ། གང་ཐེག་པ་གསུམ་གྱི་དགོངས་པ་མི་ཤེས་པ་དེ་ནི་དུས་ལས་ཐམས་
ཅད་མཁྱེན་པའི་ལམ་ལས་ཉམས་པར་འགྱུར་རོ། །སྔགས་ཀྱི་ཐེག་པ་ལ་ལྡེམ་པོར་དགོངས་
པའི་སྐད་གཞན་མི་ཤེས་པས་སྲོག་གཅོད་པ་ལ་སོགས་དང༌། ཚོགས་ཁང་དང་གཙུག་ལག་
ཁང་གི་རྫས་ལ་ཉེ་བར་ལོངས་སྤྱོད་པར་བྱས་པ་དང༌། རྟག་པ་དང་ཆད་པའི་ཕྱོགས་བཟུང་
བས་ཕྱི་རོལ་གྱི་ཡུལ་ཉེ་བར་ལོངས་སྤྱོད་པ་ལ་ཆགས་པར་འགྱུར་ན། སློབ་དཔོན་གྱི་ཆས་ཀྱིས་
དཀོན་མཆོག་གསུམ་ལ་ཅོ་དྲིས་ནས་དམྱལ་བར་འགྲོ་བར་འགྱུར་རོ། །འདིར་འཇིག་རྟེན་ཕ་
རོལ་དང་འཇིག་རྟེན་འདིའི་དོན་དུ་སེམས་ཅན་རྣམས་ཀྱིས་མཉེས་པར་བྱ་བའི་རྒན་པ་བཞི་
སྟེ༑ དེ་དག་ལས་ཡེ་ཤེས་ཀྱི་རྒན་པ་ནི་མངོན་པར་ཤེས་པ་ཐོབ་པ་དང༌། རབ་དགའ་ལ་
སོགས་པའི་ས་ཐོབ་པའི་རྡོ་རྗེ་སློབ་དཔོན་ནམ་དགེ་སློང་ངམ། ཁྱིམ་པ་མཆོད་པར་འོས་པ་དེ་
ནི་དགེ་སློང་བཅུ་དང་མཉམ་པར་བཅོམ་ལྡན་འདས་ཀྱིས་གསུངས་པའོ། །དེ་མེད་ན་དཀའ་
ཐུབ་ཀྱིས་རྒན་པ་ནི་ངུར་སྨྲིག་འཛིན་པ་སྟེ། དེ་ཡང་ངུར་སྨྲིག་འཛིན་པ་རྣམས་རབ་ཏུ་བྱུང་བའི་
ལོ་དང༌། །སྔགས་པ་རྣམས་དབང་གིས་རྒན་པ་ཁྱིམ་པའི་སློབ་དཔོན་རྣམས་ཀྱིས་ཐམས་ཅད་
དུ་ཕྱག་བྱ་སྟེ། དཀའ་ཐུབ་ཀྱི་རྒན་པའི་ཕྱིར་དང༌། ཁྱིམ་པ་རྣམས་ལ་མངོན་པར་ཤེས་པ་མེད་
པའི་ཕྱིར་རོ། །ཐོས་པས་རྒན་པ་ནི། མཁས་པ་མཆོད་པར་འོས་པ། བསྟན་པ་གསལ་བར་
བྱེད་པ། ཕས་ཀྱི་རྒོལ་བ་བདུད་ཀྱི་རིགས་རྣམས་འདུལ་བར་བྱེད་པ་སྟེ། འདི་དག་རྣམས་
འཇིག་རྟེན་ཕ་རོལ་གྱི་དོན་དུ་སེམས་ཅན་རྣམས་ཀྱིས་མཉེས་པར་བྱ་བའོ། །ནོར་གྱིས་རྒན་པ་
ནི༑ རྒྱལ་པོ་སྟེ་འཇིག་རྟེན་འདིའི་ལོངས་སྤྱོད་དོན་དུ་གཉེར་བ་རྣམས་ཀྱིས་མཉེས་པར་བྱ་
217

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བའོ། །དེའི་ཕྱིར་ཐེག་པ་གསུམ་ཤེས་པ་པོ་ནི་དཀའ་ཐུབ་ཀྱིས་རྒན་པ་སྟེ། ཁྱིམ་པ་ནི་ཇི་སྲིད་
དཀའ་ཐུབ་པར་མ་གྱུར་པར་ཉན་ཐོས་ཀྱི་ཐེག་པ་ལས་སོ་སོར་ཐར་པ་མཉན་པའི་སྐབས་མེད་
དོ༑ ༑དེའི་ཕྱིར་ཁྱིམ་པ་ནི་མངོན་ཤེས་དང་ལྡན་པ་མ་གཏོགས་པར་རྒན་པོར་མི་འགྱུར་ཞིང༌།
རབ་ཏུ་བྱུང་བ་དང་བྲལ་བའི་ཁྱིམ་པ་རྣམས་ཚོགས་ཁང་དང་གཙུག་ལག་ཁང་ལ་ཉེ་བར་
ལོངས་སྤྱོད་པ་ཡང་བཅོམ་ལྡན་འདས་ཀྱིས་ཐེག་པ་གང་དུ་ཡང་མ་གསུངས་སོ་ཞེས་སྐབས་
འདི་སོགས་སུ་མངོན་ཤེས་ཞེས་གསུངས་པ་ནི་དེ་ཁོ་ན་ཉིད་རྟོགས་པའི་ཡེ་ཤེས་ལ་གཙོ་བོར་
གསུངས་པ་ཡིན་པར་ཤེས་པར་བྱའོ། །དེ་བས་ན་ཐེག་པ་གསུམ་ཡོངས་སུ་ཤེས་པར་བྱ་བའི་
སླད་དུ་དང་པོ་བྱེ་བྲག་སྨྲ་བའི་གཞུང་ལ་བརྟེན་ནས། རྡུལ་ཕྲ་རབ་འདུས་པའི་འཇིག་རྟེན་གྱི་
ཁམས་ཡོད་ཅིང༌། དེ་བཞིན་དུ་ཁུར་ཁུར་བའི་གང་ཟག་ཡོད་དེ། རྟག་པ་དང་མི་རྟག་པར་
བདག་མི་སྨྲའོ་ཞེས་བཅོམ་ལྡན་འདས་ཀྱིས་གསུངས་པའི་ཕྱིར་རོ། །དེས་ན་འཇིག་རྟེན་གྱི་
ཁམས་འབྱུང་བ་དང་འགག་པ་དང༌། ཆགས་པ་དང་འཇིག་པའི་དུས་ཀྱང་རིག་པར་བྱའོ། །
ཞེས་མཚམས་སྦྱར་ནས། འཇིག་རྟེན་ཆགས་ཚུལ་གསུངས་པ་ལྟར། དེང་སང་སྔགས་པ་རྣམས་
ཐེག་པ་གསུམ་གྱི་གཞུང་གི་དོན་ལ་ཐོས་བསམ་ཡང་མི་དགོས་ལ། སྔགས་པ་ཡིན་ན་ཅི་བྱས་
པ་བཀག་པ་མེད་པ་ལྟ་བུར་བསམ་པ་ནི། བློ་ངན་སྔགས་ལ་ཁུངས་ཕྱུངས་ནས། །ཐུར་དུ་ཁ་
བལྟས་དམྱལ་བར་འགྲོ། །ཞེས་གསུངས་པ་ལྟར་འགྱུར་བར་དོགས་པས་ཐར་པ་དོན་དུ་གཉེར་
ཞིང་བདག་ལེགས་སུ་འདོད་པ་རྣམས་ཀྱིས་སྔགས་ཀྱི་ཐེག་པའི་སྨིན་གྲོལ་མནོས་པ་ཆུད་མི་ཟ་
ཞིང་དོན་ཡོད་པའི་གནད་ལ་ཚུལ་བཞིན་བསམ་པར་རིགས་སོ། །རྣལ་འབྱོར་པའི་སྤྱོད་པའི་
ངེས་པ་བསྟན་པའོ། །ད་ནི་ཀུན་སྤངས་ཀྱི་རྣལ་འབྱོར་པའི་སྨན་གསུངས་ཏེ། མི་བསྐྱོད་པ༵་དྲི་
ཆུ་ནི་ཅུང་ཟད་དྲོ་བ་ཉིད་དུ་བྱ་སྟེ་ཁ་ནང་དུ་བཟུང་བས་ཁ་ཡི་ནད་ཞི་བར་བྱེད་དེ། སོ་ཡི་ཟུག་
རྔུ་ཉིད་ཀྱི་ཡང་སྨན་དེ་ཉིད་དོ། །ཡང་ཡིག་གིས་སོ་སྲིན་ལ་ཡང་ཕན་པར་བསྟན་ཏོ། །ཐོ་
218

དུས་འཁོར་ནང་ལེ་འགྲེལ།
རངས་ཀྱི་དུས་སུ་མི་བསྐྱོད་པ་གྲང་མོ་སྣར་རྔུབས་པ་དག་ནི་མགོ་ཡི་ནད་འཕྲོག་ཅིང༌། དེ་
བཞིན་ཉིད་དུ་ཆུ་ནི་གྲང་མོ་སྣས་རྔུབས་པས་སོ། །རྣ་བ་དག་དང་མིག་ཏུ་གཅིན་ནི་རིམ་པར་
དྲོ་བ་དང་། གྲང་མོ་རབ་ཏུ་བླུགས་པས་དེ་གཉིས་ཀ་དྭག་གི་ནད་འཕྲོག་གོ། །ཡི་དྭགས་ལ་
སོགས་པ་འབྱུང་པོས་བཟུང་ནས་གཟིར་བ་ལ་ཚྭ་བ་གསུམ་སྟེ་སྒ་པི་ཕོ་གསུམ་དང་བཅས་
པའི་མི་བསྐྱོད་པ་སྣས་རྔུབས་ན་བདེ་བ་སྟེར་ཏེ། སྦྲུལ་གྱིས་སོས་ཟོས་པ་ཉིད་ལ་ཡ༷ ང་བདེ་བ་
སྟེར་རོ། །ཁའི་ནད་སོགས་ཞི་བར་བྱེད་པའོ། །ད་ནི་ཚེ་འཕེལ་བའི་དོན་དུ་བདུད་རྩི་ལྔའི་སྦྱོར་
བ་གསུངས་པ། ཇི་ལྟར་ཕྱི་རོལ་དེ་བཞིན་ལུས་ཞེས་གསུངས་པ་ལྟར། ཕྱི་དང་ནང་གི་བཤང་
བ་རྣམ་པར་སྣང་མཛད་ཀྱི་རང་བཞིན་དང༌། དེ་བཞིན་གཅིན་དང༌། ཁུ་བ་དང་རྡུལ་ལམ་ཁྲག་
དང་ནི་མི་ཡི་ཤ་དང་བཅས་པ་ཟོས་པས་ཚེ་ནི་སྟེར་བར་འགྱུར་རོ། །དེ་ལ་ནང་དུ་བཤང་བ་
དང༌། ཕྱི་རོལ་དུ་བཤང་བའི་སྒྲས་རྣམ་པར་སྣང་མཛད་སྟོབས་ལྡན་གྱི་ཞག་སྟེ་གསེར་མུ་ཟི་
དང་ནང་དུ་བཤང་བ་ཆ་མཉམ་པའོ། །ནང་དུ་གཅིན་དང་ཕྱི་རོལ་ཏུ་ཁྱབ་འཇུག་མི་བདག་སྟེ་
བྷྲ་ག་རཱ་ཛཱའི་ཁུ་བའོ། །དྡྷི་ག་ར་ཛ་ནི་རཱ་ཛཱ་རིང་པོར་བྱས་ནས་རྒྱལ་པོར་བསྒྱུར་བ་ཡོད་ཀྱང༌།
ར་ཛ་ཐུང་ངུ་ཚོས་ཀྱི་མིང་སྟེ་སྒྲ་ཡི་ཚོས་ཞེས་འདིས་མགོ་ལ་བྱུགས་པས་སྐྲ་ནག་པོར་བྱེད་པ་སྟེ
བཅུད་ལེན་གྱི་སྨན་ཡིན་ཞིང་བལ་ཡུལ་སོགས་སུ་སྐྱེ་བ་ཡིན་ལ། ཡུལ་སྐད་དུ་བྷང་ག་ར་ཟེར་
ཞིང་པ་ཤ་ཀ་འདྲ་བའི་སྔོ་ཞིག་ཡིན་ཅེས་བཤད་པ་སྣང༌། མ་རྙེད་ན་ཚབ་ར་མོ་ཤག་གིས་རུང་
བར་བཤད་པ་སྣང་། ནང་དུ་བུད་མེད་རྡུལ་ལམ་མེ་ཏོག་སྟེ་ཁྲག་དང་། ཕྱི་རོལ་ཏུ་ལྷང་ཚེར་
དམར་པོའམ་རིགས་ལྔ་ལས་བཅུད་ལེན་ལ་ནག་པོ་བཟང་བར་ཡང་བཤད་པ་སྣང༌། འདི་
གཉིས་ཆ་མཉམ་པའོ། །བུད་མེད་ཀྱི་མེ་ཏོག་ནི་གཞོན་ནུ་མའི་དང་པོའི་རྡུལ་རབ་ལ་མ་རྙེད་ན་
གཞོན་པ་རིགས་བཟང་གི་ཟླ་མཚན་ནོ། །ནང་དུ་སྐྱེས་པའི་ཁུ་བ་དང་། ཕྱི་རོལ་དུ་དངུལ་ཆུའོ།།
དངུལ་ཆུ་ནི་འཆད་འགྱུར་ལྟར་དག་པར་བྱས་ལ་ཁུ་བ་དང་དངུལ་ཆུ་ཡང་ཆ་མཉམ་དུ་བྱས་
219

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པའོ། །མི་ཡི་ཤ་ཞེས་པ་ཕྱི་རོལ་ཏུ་འབྲས་བུ་གསུམ་སྟེ་ཨ་བར་སྐྱུར་གསུམ་མོ། །ནང་དུ་མི་ཡི་
རྐང་སྟེ་འདི་དག་ཆ་མཉམ་པའོ། །དེ་ལྟར་ཕྱི་ནང་གི་བཤང་བ་ཆ་གཅིག །ཤ་བཞི་ཆའི་རྐང་
པས་དམན་པའི་ཆ་གཅིག །ཁྲག་ཆ་ཕྱེད། ཁུ་བ་རྐང་པ་གཅིག་སྟེ་འདི་རྣམས་གཅིག་ཏུ་ཞིབ་
བཏགས་བྱས་ནས་གཅིན་གྱིས་ལན་བདུན་བར་དུ་བསྒོ་བར་བྱས་ཏེ་ཡང་ནས་ཡང་དུ་ཉི་མ་
བསྐམ་པ་ཉིན་ཞག་སོ་སོར་གསེར་ཞོ་གཉིས་ཀྱི་ཚད་ཙམ་མར་དང་སྦྲང་རྩི་དང་བཅས་པ་ཟོས་
ན་ཟླ་བ་དྲུག་གི་མཚམས་སུ་ཚེ་སྟེར་བར་འགྱུར་ཏེ། དེའི་ཚེ་ལོ་མ་དང་སྐྱུར་པོ་དང་ཏིལ་མར་
དང་ལན་ཚྭ་བཟའ་བ་སྤངས་ཞིང་བུད་མེད་དང་སྦྱོར་བ་སྤངས་པ་ལས་སོ་ཞེས་པ་ནི་བདུད་རྩི་
ལྔའི་ངེས་པའོ། །དབུ་མར་སྲོག་རབ་ཏུ་གཞུག་པའི་བསམ་གཏན་དང་བཅས་པར་བུད་མེད་
ཀྱི་མེ་ཏོག་སྟེ་རྡུལ་དང༌། ཤྩི་གི་རཱ་ཛཱ་སྐྲའི་རྒྱལ་པོའི་ཁུ་བ་མེ་ཏོག་དང་ཆ་མཉམ་པ་བཅས་
རྔུབས་ན་སྐྲ་དཀར་དང་བཅས་པའི་རྒ་བ་དང་ནི་ལུས་སྐྱེས་ལུས་ཀྱི་སྲིན་བུ་རྣམས་ཀྱང་ཟླ་བ་
དྲུག་གི་མཚམས་སུ་འཕྲོག་གོ། །བ་ལང་དང་། ཁྱི་དང༌། སོ་ལྡན་གླང་པོ་ཆེ་དང༌། རྟ་དང༌། ུ
ཡི་ཤ་སྟེ་སྒྲོན་མ་ལྔ་པོ་སྦྲང་བུའི་སྐྱུགས་པ༵་སྦྲང་རྩིའམ་སྦྲང་ཆང་དག་དང་བསྲེས་པ༵་ཟོས་པས་
མཐའ་དག་ནད་ནི་འཕྲོག་པ་སྟེ། སྔར་བརྗོད་པ་ལྟར་ཕྱི་དང་ནང་གི་བུད་མེད་ཀྱི་མེ་ཏོག་ཉིད་
ཁུ་བ་དག་དང་བསྲེས་པ་ལོ་གཅིག་ཟོས་ན་རྒ་བ་ངེས་པར་སེལ་བར་བྱེད་དོ། །དེ་ནས་རླུང་
སོགས་ཉེ་བར་ཞི་བ་གསུངས་ཏེ། རླུང་འཇོམས་པ་ལ་རོ་ལན་ཚྭ་དང་སྐྱུར་བ་དག་ཏུ་རབ་ཏུ་
འགྱུར་ཏེ་མང༵ར་བ་དང་བསྐ་བ་དག་ནི་མཁྲེས་པའི་དགྲ་སྟེ་གཉེན་པོའོ། །བད་ཀན་འཇོམས་
པ་རོ་ཁ་བ་ཀུན་དང་དེ་བཞིན་ཚྭ་བ་ལྒ་པི་ཕོ་གསུམ་དག་ཀྱང་སྟེ། དེ་ལྟར་སྨན་རྣམས་ཕྱེ་མ་
སོགས་དངོས་སུ་ཟོས་སམ་ཡང་ན་ནི་བསྐོལ་བའི་ཁུ་བ་འཐུང་པའམ། དེ་གང་རུང་གིས་ནད་
གསུམ་པོ་འཇོམས་སོ། །ཡང་འོ་མའི་སྨན་ནི། བད་ཀན་འཇོམས་པར་རྭ་ཡི་འོ་མ་ཚ་བ་ལྒ་སྐྱ་
པི་ལིང་ཕོ་བ་རིས་གསུམ་དང་བཅས་པ་དག་སྟེ། མ་ཧེའི་འོ་མ་ཁ་ཤ་ར་དང་བཅས་པ་མཁྲིས་
220

དུས་འཁོར་ནང་ལེ་འགྲེལ།
པའི་དགྲ་ཡིན་པ་དང༌། རླུང་འཇོམས་དག་ཀྱང་རྔ་མོའི་འོ་མ་རྒྱ་མ་ཚྭ་དང་བཅས་པ་སྟེ། རླུང་
མཁྲིས་བད་ཀན་རྣམ་པ་གསུམ་གྱི་ནད་འཕྲོག་གོ། །བ་ཡི་འོ་མ་དང་ནི་དེ་བཞིན་དུ་བ་ཡི་མར་
ནི་རིགས་མ་གཏོགས་པ་དེ་དང་བྲལ་བ་ཡི་རླུང་མཁྲིས་བད་ཀན་རྣམ་པ་གསུམ་གྱི་ནད་ཞི་བར་
བྱེད་དོ། །རླུང་སོགས་སོ་སོའི་སྨན་རྒྱམ་ཚྭ་སོགས་དང་སྦྱར་བས་སོ། །འདིར་དེ་བཞིན་བ་ཡི་འོ་
མ་དང་ནི་མར་ཞེས་པའི་དོན་དུ་གོ་བར་བྱའོ། །ཛཱ་ཏཱི་ལ་སོགས་པ་བསྐོལ་བའི་སྨན་འདི་ཐམས་
ཅད་ལ་ཆུ་བརྒྱད་འགྱུར་བྱ་སྟེ། སྨན་བྲེ་གང་ཡོད་ན་ཆུ་བྲེ་བརྒྱད་ལྟ་བུར་བཤད། དེ་ནས་
བསྐོལ་བའི་རྐང་པ་སྟེ་ཆུ་བཞི་ཆ་ལུས་པ་ཙམ་དུ་གདུས་པའོ། །ཤིང་ཛཱ་ཏཱི་ཡི་འདབ་མ་བསྐོལ་
བའི་ཆུ་ནི་བཞི་ཆ་ལུས་པ་དྲོ་བ་དེས་ཁ་ནད་ཞི་བར་བྱེད་དེ། སོ་ཡི་ཟུག་རྔུ་ཉིད་ཀྱང་ངོ་མཁུར་
བཀང་དང་བཏུང་ནས་སོ། །ཏིལ་མར་དང་དངོས་པོའི་ཆུ་ཞེས་པ་ར་ཡི་གཅིན་ཆ་མཉམ་
བསྐྲོལ་བ་ཏིལ་མར་ལྷག་མ་རྐང་པའི་ཚད་ལ་སྨན་ཚྭ་བ་གསུམ་གོང་བཤད་དང་ལན་ཚྭ་དག་
གི་ཁུ་བ་རྐང་པའི་ཆ་ཤས་བླུག་པ་འདྲེས་པར་བྱས་ནས་དྲོ་འཇམ་རྣ་བར་བླུགས་པ་དག་གིས་
རྣ་བ་ཡི་ནི་ནད་དྭག་འཇོམས་སོ། །བ་ལང་གི་མར་དང་དེ་ཡི་བརྒྱད་འགྱུར་གྱི་འོ་མ་ལྷན་ཅིག་
བསྐོལ་བར་གྱུར་པ་ཡི་མཇུག་ཏུ་ཀླུ་སྟེ་ན་གཱ་གེ་སར་དང་དམར་པོ་གུར་གུམ་དག་མར་གྱི་རྐང་
པའི་ཤ་ཆས་བྱིན་པ་དྭག་གིས་རྟག་ཏུ་སྣ་ཡི་ནད་དག་འཇོམས་ཏེ་སྣར་བླུག་ཅིང་རྔུབ་པའི་སྣ་
སྨན་ནོ། །ཀཱརྐོ་ཊཱི་ཞེས་པ་བནྡྷ་ཀ་ར་ཀོ་ཊཱི་འཆིང་བྱེད་ཅེས་པ་སྟེ། མཁན་པ་འབྲས་བུ་མེད་པ་
ལ་སྔ་མ་རྣམས་ཀྱིས་ངོས་བཟུང་སྣང་བ་དེ་དང༌། ལཱངྒུ་ལི་ཞེས་པ་ཤོག་ཤིང་ལ་ངོས་བཟུང་བ་
དེ་དང་། ཨིནྡྲི་ཞེས་པ་དབང་པོ་སྟེ། ཨིནྡྲ་བ་རུ་ནི་ཞེས་པ་ཏིགྷའོ། །དེ་རྣམས་བོང་བུའི་ཆུར་
བཅས་ཕྱུགས་པས་ཤ་རོ་དང་འབྲས་ཀྱི་ཕྲེང་བ་འཕྲོག་གོ། །འདིར་མདོར་བསྡུས་ཙམ་སྟེ་རྒྱས་
པར་གསོ་བའི་བསྟན་བཅོས་ལས་ཤེས་པར་བྱའོ། །ད་ནི་རྡོ་རྗེའི་ཚེར་མ་འབྲུམ་བུ་ཆེན་པོའི་
ནད་ཞི་བ་གསུངས་པ། སྡིག་པའི་ནད་རིམས་ཆེན་པོ་འབྲུམ་པ་ཕོག་ནས་ལུས་ལ་རྐང་ལག་གི་
221

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཚིགས་དང་མགོ་བོ་གདུང་ཞིང་ཚ་བ་སྐྱེས་ཙམ་ན་ཐུག་པ་མེད་པའི་ཁྱིམ་དུ་ཞུགས་ནས། ལག་
པ༵་གཉིས་པོ་དྭག་ནི་བརླའི་མཐར་ཐུག་པར་རབ་ཏུ་འཕྱང་བར་བྱ་ཞིང་ལངས་ཏེ། རྐང་པའི་
པདྨ་མཉམ་པ་དག་དང་སྲོག་གི་རླུང་ནི་འགོག་པ་གསང་བའི་བུམ་ཅན་བྱ་སྟེ། ཇི་སྲིད་ལུས་
ནི་ས་ལ་འགྱེལ་བའམ་རབ་ཏུ་ལྷུང་བར་མ་གྱུར་པ་དེ་སྲིད་དུ་བྱ་བ་དང་། ཡང་སྔར་ལྟར་བྱས་
ཏེ་དེ་ལྟར་ཡང་ཡང་ལུས་ལ་ཚ་བ་དག་ནི་གྲོལ་བའི་བར་དུ་ཡང་བྱ་སྟེ་ཚ་བ་གྲོལ་ནས་མི་བྱའོ།།
ཡང་དང་ཡང་དུ་འཆད་འགྱུར་གྱི་ཏིང་ངེ་འཛིན་ལ་གནས་པར་བྱའོ། །དེས་འཆི་བའི་འཇིགས་
པ་བྱེད་པའི་ཚེར་མ་ཅན་ནི་ངེས་པར་འཇོམས་ཏེ། ཏིང་ངེ་འཛིན་ནི་བར་རླུང་ཁ་སྦྱོར་འཛིན་
པའི་སྲོག་རྩོལ་བཅས་རང་གི་སྙིང་གཱའི་པདྨར་ཟླ་བའི་གཟུགས་ཅན་གྱི་དཀྱིལ་འཁོར་ལ་རྡོ་
རྗེའ མ་པདྨའི་གདན་སྟེ་འདུག་སྟངས་ཀྱིས་བཞུགས་པ་དྲི་མ་མེད་པའི་རི་བོང་ཅན་དང་
མཚུངས་པའི་སྣ་ཚོགས་ཡུམ་ནི། ཞལ་གཅིག་ཕྱག་གཉིས་གཡས་མཆོག་སྦྱིན་གཡོན་པདྨ་
བསྣམས་པ་བསྒོམ་པས་སོ། །སྨན་ནི། སྡིག་པའི་ནད་དེས་དང་པོར་ལུས་ལ་ཚ་བ་སྐྱེ་བ་ན་
སྲུན་ཆུང་ཕྱེར་བཏགས་ནས་ཆུ་གྲང་མོ་དང་སྦྱར་ཏེ་འཐུངས་པས། ནད་དེའི་ཚ་བས་རྣམ་པར་
བསྣུན་པ༵ འི་མི་རྣམས་ཀྱི་ནི་རྡོ་རྗེའི་ཚེར་མ་འཇོམས་པར་བྱེད་དོ། །ཚྭ་བའི་མཐར་ཏེ་ཉིན་
ཞག་གསུམ་པ་སོགས་སུ་འབྲུམ་བུ་སྔ་མ་ཐོན་ལ་ཆེར་མ་ཐོན་པའི་དུས་སུ་ནི་འབྲུམ་ནད་དེས་
ཤི་བའི་ཐོད་པ། དེ་ཡང་ཕོ་ལ་ཕོ་ཐོད་དང༌། མོ་ལ་མོ་ཐོད་བྱུང་ན་རབ་ཡིན་ན་ཡང་མ་རྙེད་ན་
འབྲུམ་ཤིའི་ཐོད་པ་ཇི་ལྟར་རྙེད་པ་དེ་ཉིད་བརྡར་བ་མི་བསྐྱོད་པ་དང་བསྲེས་པ་འཐུངས་པ་
ཡིས་ཀྱང་འཇིགས་པར་བྱེད་པ་འབྲུམ་ནད་འཕྲོག་པ་སྟེ། བཟླ་བར་བྱ་བའི་སྔགས་ཀྱང༌།
ཆུ་ཞེས་པ་པ་སྡེའི་ཡི་གེ་གཉིས་པ་ཆུའི་ཁམས་ཕའོ། །མེ་ཞེས་པ་ཕའི་འོག་ཏུ་རའོ། །རླུང་
ཞེས་པ་སྟེང་དུ་ཨེ་ཡིག་གོ། །འདི་རྣམས་གཅིག་ཏུ་སྦྱོར་བ་རྗེས་སུ་ང་རོ་ནི་ནམ་མཁའ་ཐམས་
ཅད་ལ་ཁྱབ་པ་སྟེ། སྣ་ཚོགས་ཡུམ་གྱི་ས་བོན་ཕྲོ་ཞེས་པ་འདི་དག་གི་སྔོན་དུ་ཨཾ་ཡིག་དང་ནི་
222

དུས་འཁོར་ནང་ལེ་འགྲེལ
བཅས་པའི་ལྷ་མོའི་སྔགས་དང༌། བཛྲ་སྔ་མ་ཅན་དྭག་གི་ནད་ཀྱི་མིང་ཀཎྜ་ཀ་ཞེས་པ་དེ་
འཇོམས་པའི་ཁ་སྒྱུར་མཐའ་རྟེན་དང་བཅས་པ་སྟེ། དེ་གང་ཞེ་ན། ཨོཾ་པྲྀ་བི་ཤྭ་མཱ་ཏཿ བཛྲ་ཀཎྜ་
ཀཱ་ན་ནཱ་ཤ་ཡ་ནཱ་ཤ་ཡ། མ་མ་ཤཱིནྟཾ་ཀུ་རུ་ཀུ་རུ་སྭཱ་ཧཱ། ཞེས་ཨོཾ་མགོ་འདྲེན་པ། ཕྱྀ་ས་བོན། བི་
ཤྭ་མཱ་ཏ་སྣ་ཚོགས་ཡུམ། བཛྲ་ཀཱ ཎཱ་ཀན་རྡོ་རྗེའི་ཚེར་མ་རྣམས། ནཱ་ཤ་ཡ་གཉིས་ནི་གཞོམ་དུ་
གསོལ་ལན་གཉིས། མ་མ་བདག་གི་ཤཱནྟིཾ་ཞི་བར། ཀུ་རུ་ལན་གཉིས་ནི་མཛོད་མཛོད། སྭཱ་ཧྭ་
མཐའ་རྟེན་ཏེ། གཞན་སྲུང་ན་མ་མའི་ཚབ་ཏུ་ལྷ་སྦྱིན་སོགས་གང་སྲུང་དེའི་མིང་བཅུག་ནས་
བཟླ་བར་བྱས་ཏེ་སྲན་ཆུང་སོགས་སྨན་རྣམས་ལའང་སྔགས་བདུན་སོགས་ཀྱིས་གདབ་པར་
བྱའོ། །སྔར་མ་བྱུང་བ་བསྲུང་བར་བྱེད་ན་བསྒོམ་བཟླས་དེ་ཉིད་ཀྱིས་ནི་བསྲུང་བར་བྱ་སྟེ།
མགྱོ་དང་མགྲིན་པ་སྙིང་གྭ་ལྟེ་བ་གསང་བ་དང་ལ་སོགས་པ་ཞེས་པས་གཙུག་ཏོར་དང་
བཅས་པའི་གནས་དྲུག་པོ་འདི་རྣམས་སུ་སྔགས་ཆུས་ཐིག་ལེ་བྱ་ཞིང་ཐུན་གསུམ་ཏུ་བཟླས་
དམིགས་བྱའོ། །བཅོམ་ལྡན་འདས་མ་སྣ་ཚོགས་ཡུམ་གྱི་བཟླས་དམིགས་འདི་ནི་གཞན་ཡང་
ཆར་མི་འབབ་པ་དང་ཆར་ཆེས་པ། ཞིང་ལ་ཟ་བའི་བྱི་བ་དང་ནེ་ཙོ་ཆ་ག་པ་སོགས་དང་། ཐོག་
སེར་སོགས་ཉེ་བར་འཚེ་བ་ཐམས་ཅད་ལ་དེ་དེའི་མིང་སྤེལ་སྦྱར་ནས་བདག་དང་གཞན་
བསྲུང་བ་ལ་དྲན་པར་བྱའོ་ཞེས་བཅོམ་ལྡན་འདས་ཀྱི་ངེས་པའོ། །ད་ནི་ཉི་མའི་གདུང་བ་ཞི་
བའི་སྨན་གསུངས་པ། མཉམ་པ་ཞེས་འོག་གི་སྨན་ཀུན་ཆ་མཉམ་པར་བྱ་བའི་དོན་ཡིན་ལ།
དྷཱ་ཏྲི་ཞེས་པ་སྐྱུ་རུ་རའི་འདབ་མའི་ཕྱེ་མ་དང་། འགྱུར་འགར་སྐྱུ་རུ་རའི་འབྲས་བུའི་ཕྱེ་མ་ཞེས་
གསུངས། དྷཱ་ནྱ་པ་ཞེས་པ་ཀུ་ཧཱུཾ་པུ་རུ་ཞེས་འབོད་པ་འགྱུར་མངས་སུ་འུ་སུ་ཞེས་བྱས་པ་དེ་དང་
ནི༑ གཞན་ཡང་དེ་བཞིན་ཏིནྟི་རཱི་ཡི་འདབ་མའི་ཕྱེ་མ་ཞེས་པ་འགྲེལ་པར་བན་དྷཱུ་ལིའི་འདབ་
མ་ཞེས་གསུངས་པ། འགྱུར་མངས་སུ་བ་ལུ་ཞེས་པར་བྱས། ཁ་ཅིག་ཀོ་བ་ལ་བྱུགས་ན་ལྕགས་
བཞིན་གྱོང་བར་འགྱུར་བ་གཡེར་མ་ལ་བྱེད་མོད་སྔ་མ་ཡིན་པར་བླ་མ་དྭག་བཞེད། དེ་གསུམ་
223

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པོ་ཆ་མཉམ་པར་བྱས་ནས་ཉི་མ་དང་ཟླ་བ་ཡི་འོད་ཀྱིས་རེག་པའི་ཆུ་ནི་ངེས་པ༷ ར་ཉ་ལྕིབས་
སོགས་ཀྱི་དྲི་མ་དང་བྲལ་བ་དག་ལ་བསྐོལ་བར་བྱ་སྟེ། །དེ་ཡང་ཆུ་རྫས་ཀྱི་བརྒྱད་འགྱུར་
བླུགས་ནས་རྐང་པའི་ལྷག་མར་ཏེ་བཞི་ཆ་གཅིག་ལུས་པ་ཙམ་དུ་བསྐོལ་བར་བྱའོ། །ཚད་འདི་
དག་སྲང་གི་ཚད་ལྟ་བུ་འདེགས་ཚད་མིན་ཏེ་བྲེ་སོགས་འཇལ་ཚད་ཀྱི་དབང་དུ་བྱས་པའོ།
རྩིབས་མ་དོར་ནས་སྨན་དེ་ཡི་ཁུ་བ་ཡི་རྐང་པའི་ཆ་ཡི་ཀ་ར་དང་བསྲེས། གཞུན་པ༵འི་ཉིན་
ཞག་ཅེས་པ་ཉི་མའི་ནད་ཀྱིས་གདུང་པའི་ཕྱི་ཉིན་དྭག་ནས་ཞག་གསུམ་གྱི་ཐོ་རངས་དུས་སུ་
འཐུངས་པ༵་དེ་ཡིས་ནི། སོ་གྭ་རོང་ཆེན་གྱི་ལམ་དུ་བགྲོད་པ་ལ་ཉི་མའི་འོད་ཟེར་དྭག་གིས་
བསྲེག་པ༵་འཆི་བ་སྟེར་བ་འཕྲོག་པ་སྟེ། སྤུ་དང་པགས་པ་སོགས་ཁམས་བདུན་ལ་ཚད་པའི་
ནད་ཞུགས་ནས་སྟོབས་ཤོར་བའམ་སོང་བ་དག་ཀྱང་ངོ་ཞེས་ནད་དེ་འཕྲོག་པའམ། ཞི་བར་
བྱེད་ལ་ཚད་ནད་གཞན་ལའང་ཕན་ནོ། །དེ་ལྟར་སྲོག་རྩོལ་བུམ་པ་ཅན་གྱིས་དབུ་མར་སྲོག་
ཞུགས་པའི་དགའ་བ་སོགས་ཀྱི་སྒོ་ནས་འཆི་བ་བསླུ་བ་དང་དེའི་ཡན་ལག་ནད་སྣ་ཚོགས་ཞི་
བའི་ཐབས་དུ་མ་དང་བཅས་པ་བསྟན་པའི་ངེས་པའོ། །བཅུ་དྲུག་པ་ཕྱི་རོལ་འཇིག་རྟེན་པའི་
བྱ་བ་བསྒྲུབ་པའི་ངོ་བོ་ཉིད་ཀྱིས་གནས་པ་ནི། གསེར་ལ་ཉི་མ་སོགས་ཚིགས་བཅད་བརྒྱ་ཉེར་
ལྔ་པ་ནས་བརྒྱ་ང་བཞི་པའི་བར་གྱིས་བསྟན་ཏེ། ལུས་དང་ལོངས་སྤྱོད་ཀྱི་དོན་དུ་རིན་པོ་ཆེའི་
སྦྱོར་བ་དང༌། དཀོན་མཆོག་མཆོད་པ་སོགས་ཀྱི་དོན་དུ་དྲིའི་སྦྱོར་བ། རིགས་བརྒྱུད་བསྲུང་བ་
སྦྲུམ་མ་དང༌། བྱིས་པ་གསོ་བའི་ཆོ་ག་རྣམས་གནས་པ་འདིར་སྟོན་པ་ལས། དང་པོར་ལུས་
བརྟན་པ་གྲུབ་པའི་ཆེད་དུ། ཕྱི་རོལ་བཅུད་ལེན་དོན་དུ་གཉེར་བས་རེག་པ་ཙམ་གྱིས་ལྕགས་
གསེར་དུ་བསྒྱུར་ནུས་པ་གྲུབ་པའི་དངུལ་ཆུ་ཞེས་པའི་བཅུད་མཆོག་དེ་མེད་ན། དེ་དང་ཆ་འདྲ་
དངུལ་ཆུའི་བཅུད་ལེན་འབྲིང་པོ་འདི་བྱ་སྟེ། འདིའི་ཆོ་ག་ནི། རྣམ་པར་དག་པའི་གསེར་སྦྱང་
བ་ལ། ཉི་མ་ཞེས་པ་ཟངས་དང༌། རྡོ་ཁབ་ལེན་ལས་བྱུང་བའི་ལྕགས་དང་། པ་ཊ་ཞེས་པ་
224

དུས་འཁོར་ནང་ལེ་འགྲེལ།
ལྷང་ཚེར་ལས་སྐྱེས་པའི་ལྕགས་དང༌། དེ་ལྟར་ལྕགས་ནི་རྣོན་པོ་སྟེ། འདི་རྣམས་ཆ་མཉམ་
པར་བྱའོ། །ཁབ་ལེན་སོགས་ལས་སྐྱེས་པའི་ལྕགས་དེ་དག་རྣོ་ལྕགས་ཁྱད་པར་ཅན་ཡིན་ནོ། །
ལྷང་ཚེར་ལས་སྐྱེས་པའི་ལྕགས་མ་རྙེད་ན་ལྷང་ཚེར་ནག་པོ་དར་བ་སོགས་སྐྱུར་ཆུར་སྦང་བ་
ཞིབ་བཏུལ་གྱིས་ཚབ་བྱ་བར་བཤད་པ་ཡོད། དེ་ཡང་དང་པོར་གསེར་བཟང་པོ་སྦྲང་གཤོག་
ཙམ་དུ་བརྡུང་བར་བྱས་ནས་བསྲེག་པ་དང༌། བཙོ་བ་དང༌། མུ་ཟི་དང༌། སྐྱུར་པོ་སྦྱར་བ་དང་
ལྷན་ཅིག་རྡོ་གཏུན་དུ་བཏགས་པས་ཁ་དོག་སྔོ་ལ་དམར་བའི་མདངས་ཅན་དུ་གྱུར་པའི་གསེར་
ལ༑ ཟངས་ཀྱང་སྔ་མའི་ཚུལ་དུ་སྦྱངས་པའི་དམར་ལ་དཀར་མདངས་ཅན་དུ་གྱུར་པ་དང༌།དེ་
ལྟར་ལྕགས་ཁམས་གསུམ་པོ་ཆ་མཉམ་པར་བྱས་ལ། དེ་དག་ཀོང་བུར་བླུགས་ནས་དེར་མཱ་ཀྵི་
ཀྭ་ཞེས་པ་འབེམ་ར་སེར་པོར་གྲངས་པ་རྡོ་གསེར་ཟིལ་གྱི་ཕྱེ་མ་ཡིས་གདབ་པར་བྱ་ཞིང་། ཞི་
གའི་ཀོང་བུ་ཁ་བྱེ་བ་དེའི་ནང་དུ་བཅུག་པ་དེ་དག་སོལ་བའི་མེར་རླུང་དྲག་པོས་སྦུད་པར་བྱས་
ནས་ཡང་ཡང་བཞུས་པས་ཇི་སྲིད་རྫས་གཞན་ཚིག་ནས་གསེར་འབའ་ཞིག་གནས་པའི་བར་
དུའོ། །དེ་ལྟར་གསེར་དག་པ་དེ་ཉིད་བཅུད་ལེན་གྱི་ས་བོན་ཡིན་ལ། ས་བོན་དེ་དངུལ་ཆུ་དེའི་
ཕྱེད༵་ཀྱི་ཚད་དུ་གྱུར་པ་སྟེ་གསེར་སྲང་དོ་ལ་དངུལ་ཆུ་སྲང་བཞི་ལྟ་བུ་ཉིད་ཀྱིས་ཀྱང་ནི་སྦྱར་
བར་བྱ་སྟེ། དེ་ཡང་ལན་བདུན་གྱི་བར་དུ་སྦྱང་བར་བྱས་པས། དྲི་མ་དྭག་དང་བྲལ་བའི་
དངུལ་ཆུ་དགོས་པས། དང་པོར་སོ་ཕག་གི་ཕྱེ་མ་དང༌། མཚུར་དང༌། བ་ཚྭ་དང༌། ལན་ཚྭ་
དང༌། དུག་དང་མུ་ཟི་དང༌། སྐྱུར་པོ་དང༌། མི་རྟ་བ་ལང་གི་གཅིན་དང༌། སྣ་ཚོགས་པའི་སྨན་
གྱིས་ཉི་མ་བཅུའམ་བདུན་དུ་བཀྲུས་ཤིང༌། རྡོ་ཡི་སྣོད་དམ་གླ་ཧེ་ལ་ནང་དུ་དངུལ་ཆུ་མཉེ་
བསྲུབ་བྱས་པས་ཡང་ནས་ཡང་དུ་སྦྱང་ནས་ཟླ་བ་ལྟར་དྲི་མ་མེད་ཅིང་བེར་རྒ་འཛིན་པའི་ཚད་
དུ་གྱུར་བར་བྱ་སྟེ། གསོ་རིག་གི་དངུལ་ཆུ་བཙོ་བཀྲུའི་ལག་ལེན་དང་ཁོག་འཕྲུལ་ཏེ་བྱའོ། །དེ་
ལྟར་དག་པའི་དངུལ་ཆུ་གསེར་དང་ལྷན་ཅིག་བསྒོངས་པ༵་སྲང་ནི་དྲུག་ཏུ་བྱ་ལ། དེ་ནས་བ་ཡི་
225

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དྭར་བ༵་མར་དང་བྲལ་བ་དྲུག་པོའི་རྩེ་མོ་ཅན་གྱིས་བསད་ནས་ཞེས་མེ་དྲག་པོས་བསྐོལ་བས་
སྙིགས་མའམ་རྩིག་མ་རས་ཀྱིས་བཙགས་ཏེ་ཆུར་བ་དོར་ནས། འདིར་ནི་དྭངས་མ་ཆུར་ཁུ་
རྩིག་དང་མ་འདྲེས་པ་དེ་ཉིད་གཟུང་བར་བྱ་བ་ཉིད་དོ། །དེ་ནས་དངས་མ་དེ་ཉིད་དུ་དཔལ་
ལྡན་གོང་བུ་སྟེ་གསེར་དང་འདྲེས་པའི་དངུལ་ཆུའི་གོང་བུ་ཟླ་བའི་མདོག་ཅན་དེ་ནི། ཁབ་
ལེན་གྱི་སྣོད་དུ་སླར་ཡང་བསྐོལ་བ་དག་ཀྱང་ཇི་སྲིད་ཁུ་བ་ཕྱེད་ལུས་པ་ཉིད་ཀྱི་ཚད་དུ་མ་
གྱུར་པར་བསྐོལ་བར་བྱའོ། །དེ་ནས་གསེར་དང་དངུལ་ཆུའི་ལྡེ་གུ་དེ་རབ་ཏུ་བླངས་ཏེ། ལྷད་
མེད་པ་དྭག་པའི་ཀ་ར་སྲང་བརྒྱད་བསྲེ་བར་བྱ་སྟེ།. ཡང་ན་རྒྱལ་པོ་སོགས་དལ་བར་འདུག་
པ་མ་ཡིན་པ་འགྲོ་བ་སོགས་ཀྱི་ལས་བྱེད་པའི་སྤྱོད་ལམ་ཅན་ཕལ་ལ་ཟས་འཇུ་བའི་དབང་
གིས་དགུ་ནི་དེ་ལ་བསྲེ་བ་ཉིད་དུ་བྱ་ཞིང༌། འཇུ་སྟོབས་ཆུང་བ་ལ་བདུན་སོགས་ཅི་རིགས་སུ་
བྱའོ། །དེ་སྟེང་འཇུ་བྱེད་དུ་ཕོ་བ་རིས་ཀྱིས་ཕྱེ་མ་ཀ་རའི་དྲུག་ཅུ་རྩ་བཞིའི་ཆ་ཙམ་རེ་བསྲེའོ། །
བཅུད་ཀྱི་སྨན་དེ་ནི་ཉིན་ཞག་སོ་སོར་ཐོ་རངས་ཀྱི་ཆར་ཐམས་ཅད་ཀྱི་དུས་སུ་བཟའ་བར་བྱ་
སྟེ༑ རགས་པའི་ཁ་ཟས་དང་དྲག་ཤུལ་གྱི་སྤྱོད་ལམ་རྣམས་རྣམ་པར་སྤངས་ཏེ་བགྲོད་པ་
གཅིག་གི་ཡུན་ཇི་སྲིད་ཉིད་དུ་འཇུ་ཚོད་དང་བསྟུན་ལ་བཟའ་བར་བྱའོ། །དེ་ལྟར་ཟོས་པའི་
འབྲས་བུ་ནི་ཟླ་བ་དྲུག་གིས་ལྷ་ཡི་ལུས་སུ་འགྱུར་ཏེ། སྐྲ་དཀར་པོ་དང་གཉེར་མ་དང་བྲལ་
ཞིང་བཅུད་ལེན་འདི་ཡིས་འཆི་བ་མེད་པ་ཉིད་དུ་འགྱུར་རོ། །དེ་ཕྱིར་བཅུད་ལེན་དེ་ཉིད་ཉི་མ་
དུས་སུ་ཇི་སྐད་བཤད་པའི་ཆོ་ག་དེ་དང་ལྡན་པས་བཟའ་བར་བྱ་སྟེ། འོན་ཀྱང་གསེར་
གྱི་གོང་བུས་རྣམ་པར་དམན་པ་སྟེ་ཟད་པར་གྱུར་གྱི་བར་དུའོ། །དེ་ལྟར་གསེར་གྱི་གོང་བུ་ཟ་
བའི་རིང་ལ་བཏུང་བ་ནི་ཏཱ་མ་བཱུ་ལའི་བཟའ་བ་བསྒྲུབ་སྟེ། དེའི་སྙིགས་མ་དོར་བའི་ཁུ་བ་
འབའ་ཞིག་བཏུང་བར་བྱའོ། །ཏཱ་མ་བཱུ་ལ་ཞེས་པ་གོ་ལ་ཞེས་བཤད་ཀྱང་གོ་ཡུ་ཡིན་ནམ་སྙམ་
མོ༑ ༑ཏཱ་མ་བཱུ་ལའི་དྭངས་མ་དེ་གསེར་གྱི་གོང་བུ་ཟ་བ་དེ་སྲིད་དུ་བཏུང་བའི་ཆོ་ག་འདི་བྱ་སྟེ།
226

དུས་འཁོར་ནང་ལེ་འགྲེལ།
དེ་ཕན་ཆད་བཏུང་བ་དེ་དགོས་པའང་མ་ཡིན། ཁ་ཟས་གཞན་ཡང་དེ་བཞིན་ནོ། །བཅུད་ལེན་
གྱི་ངེས་པའོ། །དེ་ནས་ཟན་སོགས་ལོངས་སྤྱོད་བསྒྲུབ་པའི་རྒྱུར་གསེར་ཕྱེད་ལྡན་གྱི་སྦྱོར་བ་
གསུངས་པ། སྔར་རམ་གོང་དུ་བརྗོད་པ་ས་བོན་གསེར་དང་རྒྱལ་པོ་དངུལ་ཆུ་མཉམ་པ༵་དག་
སྟེ་འདྲེས་པར་བཏགས་པ་དང༌། གཞན་ཡ༷ང་དངུལ་ཆུ་ལ་ནི་འཆད་འགྱུར་སྨན་གསུམ་དེ་
བླུགས་པ༵་ཕྱེད་ཀྱི་ཚད་ཙམ་མོ། །དེ་ཉིད་ལན་ཚྭ་དང་སྐྱུར་པོ་དག་གིས་མཉེས་ནས། འོག་
ནས་འཆད་འགྱུར་ལྟར་རྣམ་པ༵་མང་པོའི་སྨན་གྱིས་ཇི་སྲིད་གསེར་དང་དངུལ་ཆུ་གོང་བུ་
གཅིག་ཉིད་དུ་འགྱུར་བ་དེ་སྲིད་དུ་མཉེའོ། །དེ་ལ་མཉེ་བར་བྱེད་པའི་སྨན་རྣམས་ནི། དང་
པོར་མཁྲིས་པ་སྣ་ཚོགས་དང་སྐྱུར་པོས་མཉེ་བར་བྱའོ། །གང་མཉེ་ན། མུ་ཟི་དང་བ་བླ་སོགས་
དང༌། ད་ར་ད་མཚལ་དཀར་ལ་སྔ་མ་དག་གིས་ངོས་བཟུང་བ་དེ་དང༌། ཤི་ལཱ་སྡོང་རོས་དམར་
པོ་དྭག་ཀྱང་དངུལ་ཆུ་དང་མཚུངས་པར་མཉེ་སྟེ། འདིར་དངུལ་ཆུ་གནས་པའི་དོན་དུ་ཉེ་བའི་
བཅུད་གཉིས་དང༌། བཅུད་ཆེན་པོ་གཅིག་སྟེ་གསུམ་བསྡོམ་པ་དངུལ་ཆུའི་ཚད་དང་མཚུངས་པ་
སྟེ༑ དེ་ལྟར་དངུལ་ཆུ་དང་རྫས་གསུམ་པོ་ལྷན་ཅིག་ཉའམ་བ་ལང་གི་མཁྲིས་པ་དང་། བཱི་ཛ་པཱུ་
ར་ལ་སོགས་པ་འབྲས་བུ་སྐྱུར་མོ་ཇི་ལྟར་རྙེད་པའི་ཁུ་བས་མཉེ་བ་དང༌། ·གཞན་རྫ་ས་རྣམས་
འགྲེལ་པར་གསུངས་པ་སྔ་མ་རྣམས་ཀྱི་ངོས་འཛིན་མཛད་པ་ནི་འདི་ལྟ་སྟེ། གོང་བཤད་ཉེ་
བའི་བཅུད་མུ་ཟི། བཅུད་ཆེན་པོ་ད་ར་དྭ་ཉེ་བའི་བཅུད་གཉིས་པ་ཤི་ལཱ་གསུམ་དང། ཏཱ་ལ་ཀཱ་
བ་བླ་དང་ཤ་ཤ་ཀ་རི་བོང་ཅན་ཏེ་དངུལ་རྡོ་དང༌། ཀཱ་ཀྵི་ནག་མཚུར་དང༌། ཁ་ཅིག་མཐིང་ཤུན་
ཡང་ཟེར། ཀཱ་ཤི་ས་ལྷང་ཚེར་དང༌། ཏུད་ཐཱ་ཀ་སྤང་རྡོའམ་ཟངས་རྡོ་དང༌། ཧེ་མ་ཀི་རི་ཀཱ་ཞེས་
པ་གསེར་བཙག་སྟེ་ཡུག་རྡོ་སྨུག་པོ་ཡིན་ལ་རྡོ་མདུད་རྩེ་ཡིན་པར་བཤད་པའང་སྣང་། དེ་ལྟར་
རྫས་དེ་རྣམས་དང་རོ་གཅིག་ཏུ་གྱུར་པའི་ས་བོན་གསེར་དང་དངུལ་ཆུའི་རྫས་དེ་ཡིས། དངུལ་
གྱི་སྦྲང་གཤོག་གི་འདབ་མ་ལ་བྱུགས་པ༵་གསེར་ཉིད་དུ་འགྱུར་ཏེ། ཉིན་ཞག་གསུམ་དུ་ཐབ་
227

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཀྱི་མེས་རན་པར་གདུང་པས་སྨིན་པར་བྱས་པ་དག་ཀྱང་ཕྱེད་དང་ལྡན་པས་སོ་ཞེས་དངུལ་གྱི་
ཕྱེད་གསེར་གྱི་ཆ་དེས་དངུལ་ཆ་གཅིག་གསེར་དུ་འགྱུར་བས་སོ། །ཞེས་གསེར་ཕྱེད་ཅན་གྱི་
གསེར་འགྱུར་གྱི་བྱ་ཐབས་ངེས་པའོ། །དེ་ནས་མེ་ཏོག་བྱ་བ་གསུངས་ཏེ། དངུལ་གྱི་མེ་ཏོག་གི་
མིང་གིས་དྲམྨ་ཞེས་པ་དངུལ་གྱི་འདྲ་མིན་ནམ། པ་ན་དོང་ཙེའི་གཟུགས་ཀྱི་རྫས་བྱ་ཚུལ་
བརྗོད་དེ། དེ་ནི་རྣོན་པོ་ཡི་ལྕགས་ཞེས་པ་དངུལ་ནག་ཏུ་གྲགས་པ་ལྕགས་དཀར་གྱི་ནང་དུ་
དངུལ་ལྷད་བསྲེས་པ་བཞུ་ཞིང་འདྲེས་པར་བརྡུང་པ་ཁྲོ་དང་འཁར་བའི་ཆ་འདྲ་ཞིག་ཏུ་འོང་ངོ༌།།
དེའི་འདབ་མ་སྦྲང་གཤོག་བྱས་པ་དེ་དག་པར་བྱེད་པའི་སླད་དུ། ལྕགས་རྣོན་པོ་དང་ནམ་
མཁའ་ལས་སྐྱེས་པ་ལྷང་ཚེར་དང༌། ཨ་ལ་ཞེས་པ་ཏཱ་ལ་ཀཱ་སྟེ་བ་བླ་དང་། ལན་ཚྭ་ནི་རྒྱམ་ཚྭ་
དང་ལྕེ་མྱང་ཚྭ་ཡང་ཟེར། ཡ༷་བ་ཀྵ་རྭ་ཚྭ་སྣའི་རིགས་ཀྱི་བྱེ་བྲག་སྟེ། འགའ་ཞིག་ནས་ཚིག་
འཁུས་ཐལ་དང༌། ཁ་ཅིག་བུལ་ཐོག་བྱ་བལ་མ་ཟེར། ཁ་ཅིག་ཆུ་ཚན་གྱི་ཐེན་སྐོར་དུ་ཆགས་
པའི་བ་ཚྭའི་རིགས་ཆུར་བཅུག་ཀྱང་ཞུ་བར་མི་འགྱུར་བའི་རིགས་ལ་ངོས་འཛིན་མོད། ནས་
ཚིག་ཁུ་བའི་ཁ་ལ་ཆགས་པ་སོགས་ཀྱི་ཚྭ་ཁ་ལ་རོ་ངད་པ་དེས་རུང་བས་དེ་དྭང་ནི། སྭརྫ་ར་ས་
སྤོས་དཀར་ཏེ། དེ་ལྟར་རྣོན་པོ་སོགས་རིམ་པ༵་ཡིས་འཕེལ་བ་དག་ཀྱང་ཞེས་རྣོན་པོ་ཆ་གཅིག་
ནས་སྤོས་དཀར་ཆ་དྲུག་གི་བར་དུའོ། །དེ་རྣམས་བསྡོམ་ནས་ཉི་མ་ཞེས་པ་ཟངས་ཉིས་འགྱུར་
བྱས་པ་རོ་མཉམ་བྱེད་པས་ཞེས་གཅིག་ཏུ་འདྲེས་པར་བྱེད་པའི་སླད་དུ་ཀོང་བུ་ཁ་བསྡམ་པར་
བསྲེག་ཅིང༌། དེའི་རྗེས་སུ་ཀོང་བུ་ཁ་ཕྱེ་བར་ཉི་མའི་ལྷག་མ་དྭག་ནི་ཞེས་ཟངས་ལྷག་མར་
གྱུར་གྱི་བར་དུ་བཞུ་ཞིང་བསྲེག་བར་བྱའོ། །སླར་ཡ༷ང་ལན་ཚྭས་ཞེས་ཊཾ་ག་ནའི་ལན་ཚྭ་ཞེས་
པ་འཇུ་རྩི་ཚྭ་ལས་དག་པར་འགྱུར་བ་དང་ནི་དེ་བཞིན་དུ་བ་ལས་བྱུང་བ༵་པ་ཡི་དར་བའོ། །ལྭ་
སོགས་ཀྱིས་བྲན་ཞེས་པ་ཉི་མའི་ཤིང་ཨརྐའི་རྩ་བའམ་ལྕམ་པའི་རྩ་བས་ཚབ་རུང་བར་
བཤད། བཛྲ་ཀ་ན་ཀའི་རྩ་བ་རྡོ་རྗེའི་གསེར་ཞེས་པ་དོང་གའི་ཤིང་གི་རྩ་བ་དང་། འགའ་ཞིག་
228

དུས་འཁོར་ནང་ལེ་འགྲེལ།
དྷ་ཏུ་རའི་རྩ་བ་ཞེས་འདོན། ཨེ་རཎྚ་དནྡ་ཁྲ་བོའི་ཤིང་གི་རྩ་བ་དང༌། ཀྞི་ར་ཀཉྩཱ་ཀཱའི་རྩ་བ་སྟེ་
ཐར་ནུའི་རྩ་བ་རྣམས་བརྡུངས་ནས་ཟངས་ལྷག་ཚྭ་ལས་དག་པར་བྱས་པ་དང་ལྷན་ཅིག་
བཏགས་ནས་ཞག་བདུན་བར་དུ་མནན་པར་བྱའོ། །དེས་མཉེན་ཞིང་འཇམ་པར་འགྱུར་རོ། །
དེ་ནས་ཇི་སྲིད་སླར་ཡང་འཇམ་མཉེན་དུ་འགྱུར་བའི་བར་དུ་བ་ཡི་དར་བ་ལ་སྦྲང་ཞིང་བཀྲུ་
བར་བྱའོ། དེ་ནས་དེ་བཞུ་ཞིང་རྫས་དེ་དངུལ་ལ་དངུལ་གྱི་སུམ་ཆ་ཞིག་བྱིན་ཞིང་ཁ་བཀང་སྟེ་
བཞུས་པ་ལ་བསྣུན་པ༵་སྟེ་བརྡུང་བར་བྱས་པ་དག་ཀྱང་དག་པ་ཡི་ནི་དངུལ་གྱི་མེ་ཏོག་ཉིད་དུ་
འགྱུར་ཏེ་དངུལ་གྱི་སུམ་ཆ་དངུལ་མིན་ཡང་། དངུལ་དང་འདྲ་བར་བྱེད་པས་མེ་ཏོག་གི་འདབ་
མའི་ངེས་པའོ། །དེ་ནས་སངས་རྒྱས་དང་བྱང་ཆུབ་སེམས་དཔའ་མཆོད་པའི་དོན་ང་དྲི་དང་
སྤོས་ལ་སོགས་པའི་ལེ་ཚེ་སྦྱར་བ་གསུངས་པ། ཨེ་ལ་ཞེས་པ་སུག་སྨེལ་དང༌། ག་བུར་དང༌།
ཕྲེང་བ་ཞེས་པ་སྤྲི་ཀའི་མེ་ཏོག་གམ་མ་ལ་ཏ་པུ་སྤའང་ཟེར་བ་སྤྲ་བའི་མེ་ཏོག་ཀྱང་ཟེར་ཏེ།
དོན་དུ་ཤིང་སྤྲི་ཀའི་མེ་ཏོག་དང་ནི། གཡོ་བ་ཞེས་པ་སི་ཧྰ་ཀའི་ཕྱེ་མ་དང༌། གྷ་ན་ཞེས་པ་གླ་
སྒང་ངོ༌། །དེ་ལྔ་ནི་རེའུ་མིག་ཉེར་ལྔའི་སྟེང་གི་རེའུ་མིག་དང་པོ་ལྔ་ལ་འགོད་པར་བྱའོ། །
འབྲས་བུ་ཅན་པྲི་ཡངྐུའི་མེ་ཏོག་ཏེ་དཀར་པོ་ཡོད་པ་བཟང་བ་དང༌། བྱ་རོག་སྟེ་ཨ་ག་རུ་ནག་
པོ་དང་། རི་སྐྱེས་ཏེ་ཤེ་ལེ་ཡ་ཞེས་པ་བྲག་བྱུང་སྟེ་བྲག་ཞུན་དཀར་པོ་ལ་གྲགས་ཀྱང༌། འགའ་
ཞིག་གི་བྲག་སྤོས་པ་དང༌། འགའ་ཞིག་གི་བྲག་དྲེག་ལ་འདོད་དོ། །ཀ་ཀྐོ་ལ་ནི་ཀ་ཀོ་ལ་དང༌།
སི་དྷ་མུ་ཏྲ་ནི་སིདྷ་མཱུ་དྲ་ཞེས་པ་སེང་གེའི་ལག་པ་སྟེ། ཛ་ཡ་ནི་ཞེས་པའི་ཤིང་སྡོང་ཆེན་པོ་ཡུལ་
ཏི་ར་ཧུ་ཏི་སོགས་སུ་སྐྱེ་བ་ཡིན་ཡང་། བོད་ན་དེའི་ཕྱོགས་མཐུན་ཕུར་མོང་ཡིན་ཡང་ཟེར། ལི་
ག་དུར་དམར་པོ་ལ་བཞེད་པའང་ཡོད། འདི་ལྔ་སྟེང་གི་ལྔ་པོའི་འོག་གི་ལེ་ཚེ་ལྔ་ལའོ། །
ཨུཏྤལ་ནི་སྐབས་འདིར་རླུ་རྟ་ཡིན་པར་འགྲེལ་བར་གསུངས། འབྲས་བུ་ནི་ཛཱ་ཏི་ཕ་ལའོ། །རི་
དྭགས་སྐྱེས་གླ་རྩིའོ། །དམར་པོ་གུར་གུམ་མོ། །དེ་ཏྱ་ཞེས་པ་མུ་རཱ་འོ་ཞེས་གསུངས་པ་འདི་ལ་
229

༼ ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཐར་ལོ་སོགས་ཤུ་དག་དཀར་པོ་ཞེས་འདོད་ལ། ཁ་ཆེ་ཟླ་བས་ཤུ་ཟུར་དཀར་པོ་ཞེས་དང༌། ག་
རོད་ལོ་ཙཱས་ལྷ་མིན་ཞེས་བསྒྱུར་བ་ལྟར་ན་དེ་བ་ད་རི་ཡིན་ཡང་ཟེར། དེ་ལྔ་དབུས་ཀྱི་རེའུ་
མིག་ལྔ་ལའོ། །པཱུ་ཏི་ཞེས་པ་པུ་ཏྲ་ཀེ་ཤ་སྟེ་བུའི་སྐྲ་ཞེས་པ་སྲོག་ཆགས་ནགས་རྒྱུག་ལྡན་གྱི་སྐྲ་
ཡིན་ཟེར་བའང་ཡོད་ལ། རྩ་ཨ་བ་འདྲ་བ་སྔོ་དྲི་བཟང་ཞིག་ཡོད་པ་ཡང་བཤད་པ་དང་། ཀླུ་
ཞེས་པ་ནཱ་ག་གེ་སར་གྱི་མེ་ཏོག་དང༌། བསིལ་བ་ཙན་དན་དཀར་པོའོ། །རྭ་ཎུ་ཨཱུ་ཤིར་ཀ་སྟེ་
པུ་ཤེལ་ཙེའོ། །འདབ་མ་ནི་ཤིང་ཏ་མཱ་ལའི་འདབ་མ་སྟེ། སྔོ་སྐབ་ཀྱི་འདབ་མ་འདྲ་བ་ཁ་དོག་
སྔོན་པོ་དྲི་ཤིན་ཏུ་ཞིམ་པ་ཞིག་ཡོད་ཅེས་ཟེར། དེ་ལྔ་དབུས་ཀྱི་ལྔ་པོའི་འོག་གི་ལྔ་ལའོ། །བ༵
ལ་སྟེ་མཱཾ་སི་ནི་སྤང་སྤྲོས་སོ། །ཛ་ལ་སྟེ་ཆུ་ཞེས་པ་པཱ་ལ་ཀ་ཡིན་པར་གསུངས་པ་དྲི་ཞིམ་པོ་རྩ་
བ་རིང་པོ་ཅན་ཞིག་ཡོད་ཅེས་ཟེར་ལ། བོད་ན་ཕྱོགས་མཐུན་ཟིང་དུ་ཡིན་ནམ་ཟེར། ཁ་ཅིག་ཏུ་
བ་ལེ་ཀའང་ཟེར་ལ། ཙ་མིས་བ་ལུར་བསྒྱུར་བ་དེ་དང༌། འཁྲི་ཤིང་ཞེས་པ་འཁྲི་ཤིང་གླ་རྩི་སྟེ་
ཤིང་གཞན་གྱི་ལོགས་ལ་འཁྲིས་ནས་སྐྱེ་བ། སྐྱུ་ལུ་སུའང་ཞེས་པ་མེ་ཏོག་སྔོན་པོ་ཅན་ཞིག་
ཡོད་དོ་ཞེས་ཟེར། ཨཾ་བ་ར་ནི་ནམ་མཁའ་ཞེས་པ་བྷེ་རུ ཎཱ་བིཥྛཿ་ཡིན་པར་གསུངས་བིཥྛ་བྲུན་གྱི་
མིང་ཡིན་ཡང་ཤིང་ཞིག་གི་ཡིན་པ་འདྲ་ལ། བྱ་བྷེ་རུ ཎཱ་ཞེས་པ་ཁྭ་ཏའི་དབྱིབས་འདྲ་བའི་བྱ་
སེར་པོ་ཞིག་གི་བྲུན་ཤིན་ཏུ་དྲི་ཞིམ་ཞིག་ཡོད་པ་དེ་ཡིན་པ་ཟེར་བ་དང༌། འགའ་ཞིག་གིས་ཕ་
ཝཾ་གི་བྲུན་འདྲ་བའི་ཤིང་གི་འབྲས་བུ་གཅིག་ཡོད་ཟེར། འཁྱོག་པོ་ཞེས་པ་པི ཎྜི་ཏ་ཀ་རའི་མེ་
ཏོག་ཅེས་གསུངས་པ། རྒྱ་སྤོས་ཀྱི་མེ་ཏོག་ལ་བཞེད་དེ། །ཙ་མིས་འཁྱོགས་པོའི་ཚབ་ཏུ་འཁོར་
ལོ་ཞེས་འདོན་ཏོ། །དེ་ལྔ་པོའི་འོག་གི་རེའུ་མིག་ལྔ་ལ་བཀོད་པར་བྱའོ། །དེ་ལྟར་དྲི་ཡི་སྦྱོར་
བའི་རྫས་ལྔ་ཚན་ལྔ་བཤད་པ་འདི་དག་ནི་ཇི་ལྟར་འདོད་པ་བཞིན་ལེ་ཚེ་སྦྱར་བའི་རྫས་ལྔ་
ཕུག་རེ་རེ་དག་གིས་བཟང་པོའི་དྲི་ཡི་སྦྱོར་བ་རེ་རེ་མཛོད་ཅིག་ཅེས་པ་སྟེ། དེ་ལྟར་སྦྱར་ནས་
དྲི་དེ་དག་ཁྱད་པར་དུ་འགྱུར་བའི་ཕྱིར། རི་དྭགས་ཞེས་པ་གླ་རྩི་དང་རི་བོང་ཅན་ག་བུར་
230

དུས་འཁོར་ནང་ལེ་འགྲེལ།
སོགས་ཀྱི་དྲི་ཡིས་བདུག་པ་དག་གིས་སྨིན་པར་བྱ་བ་དང་། མེ་ཏོག་དྲི་བཟང་པོ་ཅན་རྣམས་
ཀྱིས་དྲིས་དེ་ལ་བགོ་བར་བྱ་བ་དང་། ཆང་ལྭ་སོགས་པས་སོ་ཞེས་པ་ཆང་དང་ལ་སོགས་པའི་
སྒྲས་ག་བུར་གླ་རྩི་ཛཱ་ཏི་ཕ་ལ་སོགས་འཆད་འགྱུར་ལྟར་ཆང་ཐམས་ཅད་ཀྱིས་དབུག་ཅིང་
བསང་བར་བྱའོ་ཞེས་པ་ནི་དྲི་ཡི་རྫས་དགོད་པའི་ངེས་པའོ། །དེ་ནས་ལི་ཚེ་ལ་བགོད་པའི་
རྫས་རྣམས་ཀྱི་ཆ་གསུངས་པ། མིག་སྟེ་གཉིས་ནི་སྟེང་གི་རེའུ་མིག་དང་པོ་ཨེ་ལེའི་ཆའོ། །དེ་
བཞིན་དུ་གོང་གི་ཉི་ཤུ་རྩ་ལྔ་པོའི་རིམ་པ་མཚུངས་པར་རིམ་བཞིན་དུ་ཟླ་བ་དང་མེ་དང་རྒྱ
མཚོ་དང་མདའ་དང་དེ་བཞིན་དུ་དྲུག་པ་སོགས་ལ་ཡོན་ཏན་དང་ཆུ་གཏེར་དང་མདའ་དང་
འདིར་རོ་ཞེས་པ་དཔེ་མ་དག་པའོ། །ལག་པ༵་དང་ཟླ་བ་ལྔ་ཚན་གཉིས་པ་རྣམས་ལའོ། །ཡང་
བཅུ་གཅིག་པ་སོགས་ལ་མདའ་དང་མིག་དང་ཟླ་བ་དང་མེ་དང་རྒྱ་མཚོ་རྣམས་ལྔ་ཚན་གསུམ་
པ་ལའོ། །སླར་ཡང་བཅུ་དྲུག་པ་སོགས་ལ་ཟླ་བ་དང་དུས་ཏེ་གསུམ་དང་དུས་ཏེ་བཞི་དང་
མདའ་དང་མིག་རྣམས་ལྔ་ཚན་བཞི་པ་ལ་འགོད་པ་དང༌། དེ་ནས་ཉེར་གཅིག་པ་སོགས་ལ་ཆུ་
གཏེར་དང་མང༵ འ་དང་མིག་དང་ཟླ་བ་དང་འཇིག་རྟེན་ཏེ་གསུམ་རྣམས་ཏེ། དེ་ལྟར་ཨེ་ལ་ལ་
སོགས་པའི་ཆ་ཤས་ཆེ་ཆུང་གི་གྲངས་ཆ་ལྔར་བྱས་པ་རྣམས་རིམ་པས་ཡོངས་སུ་བཀོད་པ་
རེའུ་མིག་ལྔ་རེ་ལྔ་རེ་དག་ལ་སྟེ། དེ་ལྟར་རྫས་ལྔ་ནི་ལེ་ཚེ་གཅིག་ཏུ་སྦྱར་བའི་གྲོང་ཁྱེར་
ལྔའམ་རེའུ་མིག་ལྔ་ལྭ་གནས་པ་ཡི་ཆ་ཚད་ཆད་ལྷག་མེད་པ་དག་པའི་ཆ་ཤས་ནི་ཉིན་ཞག་
ཅེས་བྱས་དྲིར་འགྱུར་རོ་ཞེས་པ་ཆ་གཅིག་དང་གཉིས་དང་གསུམ་དང་བཞི་དང་ལྔ་བསྡོམས་
པས་བཅོ་ལྔར་འགྱུར་བ་དེའི་ཚུལ་གྱིས་འཕྲེད་དང་སྟེང་འོག་ཏུ་ཡང་ཆ་བཅོ་ལྔར་འགྲིགས་པ་
དེ་དག་གང་ཡང་རུང་བ་སྦྱར་ཀྱང་དྲིའི་སྦྱོར་བ་རེ་རེར་འགྱུར་ལ། ཟུར་བཞི་ནས་དེ་བཞིན་ཆ་
འགྲིག་པ་སོགས་རྫས་ལྔ་ཆ་བཅོ་ལྔར་འགྲིག་པ་གང་ཡང་སྦྱར་རུང་བར་མངོན་ནོ། །དྲི་ཆབ་
དང་བྱུགས་པ་སོགས་ཀྱི་དྲིའི་སྦྱོར་བའི་ཆ་ངེས་པའོ། །ད་ནི་སྤོས་ཀྱི་རེང་བུ་སོགས་བསྲེག་པར་
231

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བྱ་བའི་སྤོས་ཀྱི་ལེ་ཚེ་སྦྱར་བ་གསུངས་པ། སྔར་བཀོད་པའི་དྲི་ཡི་ལེ་ཚེ་ཉེར་ལྔ་པ་ལས། ཛཱ་ཏི་
ལ་སོགས་པ་ལྔ་དབྱུང་བར་བྱས་ནས་དེའི་ཚབ་ཏུ་གཞན་ལྔ་གཞུག་པར་བྱ་བ་ནི། དང་པོ་ཛཱ་ཏི།
གཉིས་པ་ཨེ་ལ། གསུམ་པ་འཁྲི་ཤིང་གླ་རྩི། བཞི་པ་ཏ་མཱ་ལའི་འདབ་མུ། ལྔ་པ་ཀཻ་ལ་
ཤའམ། ཀ་ལ་ཤར་གྲགས་པ་ཀ་ཀོ་ལ་ལྔ་ཕྱུངས་ནས་དེ་ཡི་གྲོང་དུ་རིམ་པས་དགོད་པར་བྱ་བ་
ནི༑ ཛཱ་ཏིའི་རེའུ་མིག་ཏུ་རྒྱ་སྐྱེགས་སོགས་རིམ་པར་ཏེ་སརྫ་ར་ས་སྤོས་དཀར་དང༌། འོ་མ་
ཞེས་ཤྲཱི་བ་ས་སྟེ་སྒྲོན་ཤིང་གི་ཐང་ཆུ་པཱ་རྭ་ཞེས་པ་གུ་གུལ། ཀ་ཀོ་ལའི་རེ་མིག་ཏུ་སི་ཏ་ཀུན་དུ་
རུ་ཀ་དག་སྟེ། རྭས་སྲ་རྩི་ཞེས་འདོན་ལ། སོག་པོ་སྤོས་དཀར་རམ་སོག་སྤོས་ཏེ་ཐང་ཆུའོ་ཞེས་
བཤད། བི་བྷ་ཏིས་དེ་བ་ད་རུ་ཞེས་བཤད་ཀྱང་ཟེར། གོང་གི་ས་རྫ་ར་ས་ཡང་སྲ་རྩི་ཤིང་ཞེས་
པ་སྤོས་དཀར་གྱི་ཤིང་དང༌། དེའི་ཐང་ཆུ་སྤྲོས་དཀར་གྱི་མིང་ཡིན་ཡང་སྐབས་དེར་ཤིང་ཡིན་
ནམ་ཁྱད་པར་ཡོད་པ་གང་ཡིན་བརྟག་གོ། །དེ་ལྟར་བདུག་པའི་བྱ་བ་རྣམས་ལ་གོང་བཤད་
བཞིན་རྫས་ལྔ་རེ་ཆ་ཤས་སུ་སྦྱར་བའི་ལྔ་ཚན་གང་རུང་རེས་བདུག་པར་བྱའོ། །ཡང་གཱ་བུར་
ཀཱ་ར་དང་བཅས་པ་ཆ་གཅིག་བྱ་བའམ། གང་དུ་ཀ་ར་ཡིན་པ་དེར་མེ་ཏོག་གི་རོ་དང་ལྡན་པ༵་
སྦྲང་རྩི་བཅུག་ནས་སྤོས་སྦྱར་བ་དྭག་དྭང༌། ཡང་ན་སྤོས་སྦྱོར་ལྔ་ཚན་གང་རུང་རེའི་སྟེང་དུ་
སེན་མོ་ཞེས་པ་ན་ཁི་དག་ནི་མེ་ཡི་ཆ༷་ཤས་ཞེས་ཆ་གསུམ་བསྣན་པས་ཆ་བཅོ་བརྒྱད་ཀྱིས་
ཡན་ལག་དྲུག་གི་སྤོས་སུ་འགྱུར་རོ། །ག་བུར་དང་ཀ་ར་དང་སྦྲང་རྩི་དང་གླ་རྩི་དང་བཅས་པ་
བཞི་རེ་རེ་ནས་ཆ་རེ་རེ་བྱས་པ་རྫས་གཞན་སྤོས་སྦྱོར་དྲུག་པའི་སྟེང་དུ་བསྣན་ན་སྦྱོར་བ་བཅུ་
པའི་སྤོས་སུ་འགྱུར་རོ། །སྤོས་སྦྱོར་དེ་དག་སྦྲང་རྩི་དང་བྲལ་བ་ཀ་ར་ཅུང་ཟད་བསྲེས་པའི་དྲི་
ཡི་ཆུ་ཡིས་སྦྲུལ་ཏེ་སྦྱར་བ་དག་ཀྱང་ལྕགས་སམ་ཤིང་སོགས་ཀྱི་སྦུབ་ནས་དྲངས་ཏེ་སྤོས་ཀྱི་
རེང་བུ་ནཱ་ར་ཙའི། རྣམ་པ་རབ་ཏུ་བྱ་སྟེ་ཞེས་པ་ནཱ་རཱ་ཙ་ནི་གཟུགས་མོ་བྱི་ཐུར་གྱི་མིང་ཡིན་
པར་བཤད། དེ་ལྟ་བུའི་བདུག་སྤོས་དེས་གོས་ལ་སོགས་པ་བདུག་པ་དང༌། དམ་པའི་ཆོས་
232

དུས་འཁོར་ནང་ལེ་འགྲེལ།
དང་སངས་རྒྱས་ཀྱི་སྐུ་གཟུགས་ལ་སོགས་པ་མཆོད་པའི་དོན་དུ་བྱའོ། །དེ་ནས་དྲི་བཟང་གི་
ཁྲུས་ཀྱི་ལེ་ཚེ་སྦྱར་བ་གསུངས་པ། སྔར་དྲི་ཡི་ལེ་ཚེ་སྦྱར་བའི་རྫས་ཉེར་ལྔ་པོའི་ནང་ནས་རྫས་
བཞི་དང་སྤོས་ཀྱི་ན་ཁི་བཅས་ལྔ་ཕྱུངས་ཏེ། དེ་ཡི་ཚབ་ཏུ་གཞན་ལྔ་སྦྱར་བར་བྱ་བ་ནི། རི་
དྭགས་ཀྱི་ལྟེ་བ་གླ་རྩི་ནི་དང་པོ་དང༌། དེ་བཞིན་དུ་གཉིས་པ་སེང་ཧ་མཱུ་ཏྲ་དང༌། གསུམ་པ་རི་
བོང་ཅན་ག་པུར་དང༌། བཞི་པ་མཁའ་བྷེ་རུཎཱ་བིཥྚའི་རྫས་ཕྱུངས་ནས་དེ་ཡི་གྲོང་དུ་ཁྲུས་ཀྱི་
སྦྱོར་བ་ལ་དགོད་པར་བྱ་བ། རིམ་བཞིན་ལྟེ་བའམ་གླ་རྩིའི་རེ་མིག་ལ་གྲནྜི་བརྞ་གདུད་པའི་
ལོ་མ་ཞེས་པ། འཁུར་བ་འདྲ་བའི་རྩྭ་དྲི་ཞིམ་པ་ཞིག་ཡོད་ཟེར་ཞིང་དེ་རྩོད་ཡིན་པར་ཡང་
བཤད། ཁ་ཅིག་ཏང་ཀུན་ནམ་ལྒ་སྐྱ་ཡིན་ཡང་ཟེར། གཉིས་པར་སྟག་ཅེས་པ་སྟག་སེན་ཏེ་
ཀཎྜ་ཀ་རི་དང༌། གསུམ་པ་རི་བོང་ཅན་གྱི་ཚབ་ཏུ་ཧ་རེ་ཎྱ་ཞེས་པ་ཕོ་བ་རིས་དཀར་པོ་དྭང༌།
མཁའ་ཡི་གྲོང་དུ་ཧ་ཏ་ཞེས་པ་ཀ་ཙོ་རི་ཀ་སུག་པའམ། བི་བྷཱ་ཏི་ས་ཙོ་རམ་སི་ཞེས་དང༌། རྭས་
ཙོ་ར་ཀ་ཞེས་དང༌། ག་རོད་ཀྱིས་བསྒྱུར་བྱེད་ཅེས་སྤང་སྤོས་སུ་བཤད། གཞན་ཡང་དེ་བཞིན་
དུང་སྟེ་ན་ཁི་ཆ་གསུམ་སྤོས་ལ་བསྣན་པ་ཕྱུངས་ནས་དེ་ཡི་ཆ་ལྟར་ཤུན་པ༵་ཤིང་ཚ་དག་གི་ཆུ་
ཡང་གསུམ་བསྣན་པས། དེ་ལྟར་ཁྲུས་ཀྱི་སྦྱོར་བ་ལ་རེ་མིག་ཉེར་ལྔ་པའི་ལྔ་ཚན་རེའི་སྟེང་དུ་
ཤིང་ཚ་ཆ་གསུམ་བསྣན་པས་རྫས་དྲུག་ཆ་བཅོ་བརྒྱད་ཀྱིས་ཆུ་དང་སྦྱར་བའི་ཁྲུས་ཀྱི་དྲི་ཡི་སྦྱོར་
བར་འགྱུར་རོ། །དེ་ནས་དྲིལ་ཕྱིས་ཀྱི་ལེ་ཚེ་སྦྱར་བ་གསུངས་པ། ཁྲུས་ཀྱི་ལེ་ཚེ་སྦྱར་བར་
གསུངས་པའི་ནང་ནས་ཤུན་པ་ཤིང་ཚ་བཞིན་དུ་རྫས་ལྔ་པོ་འདི་རྣམས་ཆ་གསུམ་སྦྱིན་པར་བྱ་
སྟེ༑ གང་ཞེ་ན། དྷཱ་ནྱ་ཞེས་པ་ཀུ་ཧཱུཾ་བུ་རུ་འུ་སུ་དང༌། མཎཱི་ཞེས་པ་མ་རུ་བ་ཀ་སྟེ་དམར་རུ་མགོ་
ནག་སྐྱེ་བའི་ཤིང་གི་འདབ་མ་དང༌། བརྒྱ་ཡིས་མཚན་ཞེས་པ་ཤ་ཏ་པུ ཥྤ་ཞེས་པ་མེ་ཏོག་བརྒྱ་
བ་ཟི་རའམ་མགོ་སྙོད་ཀྱི་མེ་ཏོག་ལ་བཤད་པ་དེ་དང༌། དྭ་མ༵་ཀ་ཞེས་པ་ཕུར་མོང་དཀར་པོ་
དང་། མ་དྷུ་རི་ཤིང་མངར་རྣམས་ནི་ཤིང་ཚའི་ཆ་དེ་བཞིན་དུ་གསུམ་གསུམ་སྦྱར་བ་ཆ་བཅོ་
233

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བརྒྱད་ཀྱིས་ཏིལ་མར་སོགས་དང་སྦྱར་ནས་ལུས་ལ་དྲིལ་ཕྱིས་ཀྱི་སྤོས་དག་ལ་ཡང་ངོ་། །ད་ནི་
བསྐུ་མཉེའི་སླད་དུ་སྨིན་པའི་ཏིལ་མར་གྱི་རེ་མིག་སྦྱར་བ་གསུངས་པ། སྔར་དྲི་ཡི་ལེ་ཚེ་སྦྱར་
བར་བརྗོད་པ་མ་བཟློག་པ་སྟེ་མ་ཕྱུངས་པར་སོར་བཞག་ལ། ཆུ་སྐྱེས་ཏེ་ན་ཁིའམ་སེན་མོ་
གཏོང་བ་བཞིན་དུ་འདིར་ཏ་ནུའམ་ལུས་དང་ཞེས་པ་ཤུན་པ་ཤིང་ཚ་དང༌། གྲནྠི་བརྞྞ་མདུད་
པའི་ལོ་མ་དག་ཀྱང་ཆ་གསུམ་བྱིན་ནས་དྲིའི་ལེ་ཚེའི་རྫས་ལྔ་དང་འདི་གཉིས་བཅས་རྫས་
བདུན་པོ་ཆ་བཅོ་བརྒྱད་པ་འདི་ཉིད་འཆད་འགྱུར་ལྟར་ཏིལ་མར་སྨིན་པར་བྱས་པ་ནི་དྲི་སྣ་
ཚོགས་ཀྱི་ཏིལ་མར་བྱ་བ་ལའོ། །དེ་བཞིན་དུ་དྲི་ཡི་ཕྱེ་མ་དག་བྱ་བ་ལ་སེན་མོའི་ཚབ་ཏུ་རྫས་
ལྔ་པོ་རྣམས་ལ་གྲནྠི་བརྞྞ་ཀ་སྦྱིན་པར་བྱ་སྟེ། སེན་མོའི་ཆ་དེ་བཞིན་དུ་ཆ་གསུམ་དུ་འགྱུར་ཏེ།
ལུས་ཤིང་ཚ་དང་གོང་བཤད་ཧ་ཏ་གཉིས་པ་སྙན་པ་ནི་བཏུང་བ་ལ་དྲིས་བསྒོ་བ་དང་། ཁྭ་ལ་
དྲི་བཟང་པོས་བསྒོ་བ་ལ་ཡང་ངོ༌། །ཤུན་པ་དང་ཕ་ལ་དང་གྲནྠི་དང་དུང་ངམ་ན་ཁི་བཞི་ཆ་
གསུམ་ནི། འབྲས་བུ་ཡི་སྨིན་པ་དང༌། འདབ་མ་དང་སྦྱར་བའི་སྨིན་པ་དང༌། ངང་པ་ཡི་སྨིན་
པ་སོགས་ལ་ཡང་ཞེས་པས། ཁྱོགས་ཀྱི་སྨིན་པ་རྣམས་འཆད་པར་འགྱུར་བ་ལྟར་ལ་དེ་དག་ལ་
སྦྱིན་པར་བྱའོ། །འདི་སྐབས་འགྲེལ་བ་འགར་དྭངས་པའི་སྨིན་པ་ཞེས་ད་བ་ཟུར་ཅན་ས་
མཐའ་བཅས་བྱེད་པ་ནི་མ་བརྟག་པའོ། །དེ་ལྟར་དྲི་ཡི་སྦྱོར་བའི་རབ་དབྱེ་སུམ་ཅུ་དག་གིས་
ལེགས་པར་སྤྲས་པ་འདི་ལྟ་བུ་རྣམ་པ་མང་པོའི་དྲི་དང་སྤོས་དང་ཁྲུས་སྤོས་ལ་སོགས་པའི་
སྦྱོར་བ་དག་དྲི་དོན་དུ་གཉེར་བ་རྣམས་ཀྱིས་བྱའོ། །དྲི་སྦྱོར་གྱི་རྫས་ནི་མ་ཉམས་པ་དང་སྦྱར་
མེ་ཚད་དང་ལྡན་པས་རྣམ་པར་དག་ཅིང་འབྲས་བུ་སོགས་དང་སྦྱོར་བས་དྲི་སྨིན་པ་དང༌།
ཏོག་སོགས་དྲི་ཞིམ་པོས་བསྒོས་པ་དག་ནིའམ་དང་ནི་དྲིས་བསང་ཞིང་ཕུག་པ་ཉིད་བྱས་པ་
དག་གིས་ཀྱང་ལེགས་པར་འགྱུར་རོ། །འདིར་རབ་དབྱེ་སུམ་ཅུ་བགྲང་ཚུལ་ལ། དྲི་ཡི་ལེ་ཚེ་
ལྔ་ཚན་ལྔ་དང་དེ་བཞིན་སྤོས། ཁྲུས། དྲིལ་ཕྱིས། ཏིལ་མར། ཕྱེ་མ་རྣམས་ལ་ལྔ་ཚན་རེར་
234

དུས་འཁོར་ནང་ལེ་འགྲེལ།
བརྩིས་པས་དྲུག་ལྔ་སུམ་ཅུའམ། ཡང་ན་དྲི་སྤྱོར་ལེའུ་ཚེ་རེ་རེ་ལའང་འཕྲེད་ལ་སྦྱོར་བ་ལྔ།
གྱེན་ཐུར་གྱི་ལྔ་ཚན་ལྔ། ཐུར་ལ་གཉིས། དབུས་ཀྱི་རེ་བུ་མིག་དགུ་པོ་རེ་རེ་ནང་དབུས་སུ་བྱས་
ལ་ཕྱོགས་བཞི་བགྲང་བས་དགུ །མཚམས་བཞི་དང་སྦྱར་ཏེ་བགྲང་བས་དགུ་སྟེ་བཅོ་བརྒྱད་
དང་སྔ་མ་བཅུ་གཉིས་དང་བསྡོམ་པས་སྦྱོར་བ་སུམ་ཅུར་བཞེད་པ་དང༌། ཡང་རེ་མིག་གི་རྫས་
མ་སྤོས་པ་ལ་གྱེན་འཕྲེད་དུ་བཅུ། དེ་བཞིན་སྤོས་ཀྱི་ལེ་ཚེའི་རྫས་ལྔ་སྤོས་པ་ལ་བཅུ། ཁྲུས་ཀྱི་
རྫས་ལྔ་སྤྲོས་པ་ལ་བཅུ་སྟེ་སུམ་ཅུའོ་ཞེས་དང༌། ཡང་རེ་མིག་ཉེར་ལྔ་ལ་བཀོད་པའི་རྫས་མ་
འཕོས་པ་གཞིར་བཞག་ལ་རྫས་ལྔ་འཕོས་པའི་རབ་དབྱེ་ལ་བརྩིས་ན། དྲིའི་ལྔ་ཚན་གཅིག །
དེའི་ཚབ་ཏུ་སྤོས་ཀྱི་ལྔ། ཁྲུས་ཀྱི་ལྔ། དྲིལ་ཕྱིས་ཀྱི་ལྔ། ཏིལ་མར་གྱི་ལྔ། ཕྱེ་མ་སོགས་ཀྱི་ལྔ་
ཚན་གཅིག་སྟེ་སུམ་ཅུ་འཕོ་བའི་དྲི་རྫས་ཀྱི་རབ་དབྱེ་ཞེས་བཤད་དོ། །ད་ནི་དྲི་ཡི་སྦྱོར་བ་དེ་
དག་འདུག་པས་སྨིན་པར་བྱ་བ་ཉིན་ཞག་སོ་སོར་བྱ་བའི་ཚུལ་བསྟན་པ་སྟེ། དེ་ཡང་དྲིའི་སྦྱོར་
བ་ལ་བདུག་པར་བྱ་བའི་འཕྲོད་ཀྱི་རྫས་ནི་འདབ་མ་ཐ་མ་འབྲིང་དང་མཆོག་གསུམ་ལས། ·ཐ་
མ་ནི་གླ་སྒང་དང༌། ཤེ་ལེ་ཡ་དང༌། ཨུ་ཤིར་དང། བཱ་ལ་ཀ་དང༌། ཀ་པི་ཏྠ་དཱ་དང༌། བིལ་བ་
ཀ་སེང་དང༌། མཱུ་ར་དང༌། མཱཾ་སི་འདི་རྣམས་རྫས་ཐ་མའོ། །འདབ་མའི་དྲི་འདི་དག་གི་དབང་
གིས་ཉིན་ཞག་དྭང་པོར་བརྒྱད་ཆ་གཅིག་འདབ་མའི་དབང་གིས་བསྐ་བར་འགྱུར་ཏེ་ཞེས་པ་
ཨ་རུ་རའི་ཕྱེ་མ་བུ་རམ་དང་སྦྱར་བས་བདུག་པར་བྱའོ། །འདི་གོ་བ་དེར་བརྗོད་ན་ཨ་རུ་ར་བུ་
རམ་སྦྱར་བ་ལྔ་ཚོན་གྱི་འདབ་མའི་སྤོས་སྦྱོར་དེའི་བརྒྱད་ཆ་ཙམ་གྱིས་ཉིན་ཞག་དང་པོ་ལ་
བདུག་པར་བྱ་སྟེ་དྲིའི་རྫས་རྣམས་ཀྱི་ལྡེ་གུ་ཁམ་ཕོར་ནང་དུ་སྤྱར་བ་ལ་འོག་ནས་ཁམས་ཕོར་
གྱི་ནང་ནས་བདུག་བྱེད་ཨ་རུ་དང་བུ་རམ་གྱི་དུ་བས་བདུག་ཏེ་དུ་བ་མི་འཆོལ་བར་ཞག་
གཅིག་འགོག་པར་བྱའོ། །ཞེས་སོ། །དེ་ནས་ཉིན་ཞག་གཉིས་པ་ལ་མེ་ཏོག་དྲི་ཞིམ་པོས་བགོ་
བ་བྱས་ནས། ཉིན་ཞག་གསུམ་པ་ལ་འབྲིང་པོའི་འདབ་མ་རྣམས་བསྲེ་བར་བྱའོ། །འདབ་མ་
235

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དེ་ཡི་བདུག་པ་བསྐ་བ་དག་ཉིས་འགྱུར་དག་ནི་དྲག་པོའི་སྤོས་ལ་བདུག་པར་བྱ། འདབ་མའི་
བཞི་ཆ་དག་གིས་ཉིན་ཞག་གཉིས་བདུག་ནས་ཞག་གཅིག་བར་དུ་བཞག་སྟེ་ཞག་གཉིས་ལ་མེ་
ཏོག་གིས་བདུག་པར་བྱའོ། །དྲག་པོའི་སྤོས་ནི་རྒྱ་སྐྱེགས་དང༌། ས་རྫ་ར་ས་དང༌། ཤྲཱི་པཱ་ས་
དང༌། གུ་གུལ་དང༌། ཀུན་དུ་རུ་ཀ་སོགས་སྤོས་སམ། བི་བྷ་ཏིས། དེ་བ་ཀར་ལ་ཟེར་ཏེ་ལྔ་པོ་
འདི་དག་བུ་རམ་གྱིས་སྦྱར་བའི་དྲག་པོའི་སྤོས་སུ་འགྱུར་རོ། །འདིར་འབྲིང་པོའི་འདབ་མ་ནི།
སྤྲི་ཀའི་མེ་ཏོག་སོགས་མེ་ཏོག་གི་སྡེ་དང༌། ཙན་དན་ཨ་ག་རུ་ཤིང་གི་སྡེ་དང༌། ཛཱ་ཏི་སོགས་
འབྲས་བུའི་སྡེ་དང༌། སེན་མོ་དང་ཤིང་ཚ་ཤུན་པའི་སྡེ་དང༌། སི ཧྥ་སོགས་ཁུ་བའམ་ཐང་ཆུའི་
སྡེ་གང་རུང་ངོ་། །དེའི་ཕྱི་ནས་དྲག་པོའི་སྤོས་ཀྱི་རྫས་ཀྱི་ཚད་ཀྱི་སྟེ་ཚད་དང་མཉམ་པའི་བུ་
རམ་དག་ཀྱང་བསྲེག་པས་བདུག་པར་བྱར་སྟེ། ཚད་འདི་སོ་གའི་དུས་སུ་ཡིན་ཅིང༌། སོ་གྭའི་
སྦྱོར་བ་དག་ལས་དབྱར་རྫས་ཀྱི་ཉིས་འགྱུར་དང་དགུན་སུམ་འགྱུར་དུ་འཕེལ་བ་སྦྱིན་བར་
བྱའོ། །འགྲེལ་པར་དེ་ནས་བུ་རམ་ཚིག་པར་གྱུར་པ་ན་ཞེས་པ་བསྲེག་ནས་ཞེས་པའི་དོན་ཏེ།
དེའི་རྗེས་སུ་བུ་རམ་གྱི་རྐང་པའི་ཆ་ཤས་ཏེ་བཞི་ཆ་གཅིག་གི་དུང་སྟེ་ན་ཁི་དང་བུ་རམ་སྦྱར་བ་
དག་གི་བདུག་པ་ཉིན་ཞག་གཉིས་བསྲེག་སྟེ་བདུག་པར་བྱའོ། །དེ་ནས་སྦྲང་རྩི་དང་དཀར་པོ་
ཞེས་པ་ཤ་ཁ་ར་དྭག་ཀྱང་སྤོས་ཀྱི་རྫས་དང་མཉམ་པ་གོང་བུའི་བདུག་པ་འཆད་འགྱུར་ལྟར་
ངེས་པར་བསྲེག་པས་བདུག་པར་བྱའོ། །གོང་བུ་ཞེས་པ་ནི་གོང་བུའི་བདུག་པ་སྟེ་ག་བུར་དང་
བཅས་ཤིང་དྲག་པོའི་སྤོས་ཀྱི་རྫས་ལྔ་སྦངས་ནས་ལེ་ཚེ་སྦྱར་བའི་རྫས་ལྔ་བུ་རམ་གྱི་ས་སྦྲུས་
པའི་གོང་བུ་བསྲེག་ནས་བདུག་པར་བྱ་སྟེ། དེའི་ཚད་ནི་དུང་གི་སྟེ་སེན་མོའི་ཚད་གོང་དུ་རྐང་
པ་གཅིག་ཏུ་བཤད་པ་དེའོ། །འདིར་གོང་བུའི་ཆེ་ཆུང་གི་ཚད་ནི་ཁམ་བུ་ཞེས་པ་ཁམ་ཚད་དེ།
ཁམ་ཐོག་གི་ནང་འབྲས་ཙམ་ལ་བཟུང་ན་བདེ་འདྲ་སྙམ་མོ། །བུ་རམ་ཡང་ཉིན་ཞག་སོ་སོར་
ཁམ་ཚད་གསུམ་རེ་བསྲེག་པས་བདུག་ནས་བར་བར་དུ་མི་བདུག་པར་ངལ་གསོ་བར་བྱའོ། །
236

དུས་འཁོར་ནང་ལེ་འགྲེལ།
ཉིན་ཞག་སོ་སོར་དྲི་ཡི་རྫས་ཀྱི་བརྒྱད་ཆའི་སྤོས་ངེས་པར་བསྲེག་པས་བདུག་པར་བྱའོ། །རྣམ་
པ་གཞན་དུ་ཚད་མ་ཟིན་པར་བདུག་པ་ཆུང་ན་བདུག་པས་མ་སྨིན་པ་ལས་དྲི་སྐྱུར་བར་འགྱུར་
ཞིང༌། ཐལ་ཆེས་ན་དྲི་ཚིག་ནས་གཞན་པར་འགྱུར་རོ། །དེའི་རྗེས་སུ་ལེ་ཚེ་ལ་བཀོད་པའི་
མཆོག་གི་འདབ་མའི་རྫས། པཱུ་ཏྲ་ཀེ་ཤ་དང༌། ཛཱ་ཏི་ཕ་ལ་དང༌། ག་བུར་དང་། ལྟེ་བ་གླ་རྩི་
དང༌། གཞན་མཆོག་གི་འདབ་མའི་གཙོ་བོ། མཱ་ལྭ་ཡ༷་ཅན་ཙན་དན་དང་། ལ་གྷུ་སྟེ་ཡང་བ་ཨ་
ག་རུ་དང་། ཙ་ལ་སྟེ་གཡོ་བ་སི་ཧཱ་ཀ་དང༌། ཟླ་བ་ག་བུར་དང༌། ག་བུར་དེ་དང་ལྡན་པ༵་ཀ་ར་
སྦྲང་རྩི་དང་བཅས་པ་གསུམ་ལྡན་པ་ཡི་སྨན་རྣམས་བདུག་པར་བྱ་བ་ནི་སྔ་མ་དེ་བཞིན་ནོ། །
འདིར་བདུག་པའི་བུ་རམ་ནི་གོང་བུའི་བུ་རམ་སྟེ། ཁུ་བ་སྔོན་དུ་འགྲོ་བ་ཅན་བསྒར་བ་ནི་མིན་
ནོ༑ ༑དེ་ནས་ཡོངས་སུ་སྨིན་པའི་དྲི་ཤེས་པར་བྱས་ནས། སྨིན་པའི་སྤོས་དེ་ལག་མཐིལ་དུ་
མཉེས་པའི་ཚེ་ལག་མཐིལ་དམར་པོར་གྱུར་ན་སྨིན་པ་ཡིན་ནོ། །མ་སྨིན་ན་ཇི་སྲིད་སྨིན་པར་
འགྱུར་གྱི་བར་དུ་དཀར་པོའམ་བསིལ་བའི་ཙན་དན་དང་ཀ་ར་སོགས་ཀྱི་བདུག་པ་བསྲེག་
པར་མི་བྱའོ། །ཡོངས་སུ་སྨིན་པའི་དྲི་འདི་ནི་མེ་ཏོག་བཟང་པོ་ཙམ་པ་ཀ་སོགས་དྲི་ཞིམ་པོ་
རྣམས་ཀྱིས་ཉིན་ཞག་འགའ་ཞིག་སྟེ། ཕྱོགས་ཀྱི་ཕྱེད་ཞག་བདུན་ནམ་ཕྱོགས་གཅིག་གི་བར་
དུ་ཇི་སྲིད་འདོད་པར་ཞེས་དྲི་སྐྱུར་བ་སོགས་སྤངས་ཤིང་ཡིད་དུ་འོང་བར་གྱུར་པ་དེ་སྲིད་དུ་
བསྒོ་བར་བྱ་སྟེ་མེ་ཏོག་དེ་དག་གི་གསེབ་ཏུ་བཞག་པར་བྱའོ། །དེའི་ཕྱི་ནས་དྲི་འབུགས་
པ༵འམ་བསང་བའི་རྫས་ནི། རྫས་ཀྱི་བརྒྱ་ཡི་ཚྭ་ཤས་ཙམ་གྱི་འབུགས་པའི་རྫས་འབྲས་བུ་
གསུམ་ཞེས་པ། ཛཱ་ཏི་ཕ་ལ་དང༌། འཁྲི་ཤིང་གཱ་རྩི་དང་། ཀ་ཀོ་ལ་གསུམ་དང་། ཡང་ན་ཀ་ཀོ་
ལའི་ཚབ་ཏུ་ཨེ་ལ་སུག་སྨེལ་བྱ་སྟེ་དེ་གསུམ་དང༌། ཟླ་བ་ག་བུར་དང་མ་དཱ་ཞེས་གླ་རྩི་སྟེ་འདི་
ལྔ་ཆ་མཉམ་པར་བྱས་ནས་བརྒྱད་འགྱུར་གྱི་ཆང་འཆད་པར་འགྱུར་བ་ད༵ང་བཅས་པས་
འབུགས་པར་བྱའོ། །ད་ནི་དྲི་རྣམས་བསླང་བའི་དོན་དུ་ཆང་གསུངས་པ། དྲིའི་བསྟན་བཅོས་
237

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལས་ཆང་སོགས་སྨིན་པའི་ཆོ་ག་རྒྱ་ཆེར་བཤད་ཀྱང་མདོར་བསྡུས་པ་ལ་ཤཱི་གྲུའི་ཆུ་དང་ཞེས་
པ་ཤི་གྲུའི་ཁུ་བ་སྟེ་ཕོ་རིས་དཀར་པོ་ཡིན་པར་བཤད། གཞན་དག་སྡོམ་འབྱུང་གི་འགྲེལ་བར་
དེ་གཉིས་ཐ་དད་དུ་བཤད་པས་མི་འཐད་ཀྱང་ཟེར། ཚ་ག་མུ་ཏྲ་འདི་རའི་གཅིན་ཞེས་པ་སྟེ་
འབྲས་བུ་གོ་སྙོད་འདྲ་བར་གཅིན་གྱི་དྲི་བྲོ་བ་ཞིག་ཡོད་ཀྱང་བོད་དུ་ཕྱོགས་མཐུན་སྲུབ་ཀ་ཡིན་
ཟེར། མེ་ཏོག་བཅུད་སྦྲང་རྩི་དང་དེ་གསུམ་ཚད་མཉམ་པ་དེ་དག་མེ་ཏོག་ལས་སྐྱེས་སྦྲང་རྩིའི་
མཐར་ཐུག་པར་ནི་མེས་བསྐོལ་བར་བྱ་སྟེ། སྨན་གཞན་གྱི་ཁུ་བ་བསྐམ་ནས་སྦྲང་རྩིའི་ཚད་
ལུས་པའི་བར་དུའོ། །དེ་ནས་བླངས་ཏེ་ནཱ་རི་ཀེ་ལ་ལ་སོགས་པའི་སྣོད་དུ་བླུགས་ནས་ཟླ་བ་
གཅིག་གི་བར་དུ་ནི། འབྲུ་སོ་བའི་ཕུང་པོའི་དབུས་སུ་བཞག་པས་སྨིན་པར་འགྱུར་ཏེ། དེ་
ཡང་མེས་བསྐོལ་བའི་རྗེས་སུ་སྦྲང་རྩི་དེ་ལ་རི་དྭགས་ཏེ་གླ་རྩི་སོགས་འབུགས་པ་ལྔ་དང་
མཉམ་པར་སྦྱར་བ་ཡི་ཆང་དང་ལྟེ་བ༵་གླ་རྩི་སོགས་འབུགས་རྫས་དང་ལྡན་པ་འདི་ནི་དྲི་
འབིགས་པར་བྱེད་པ་སྟེ་དྲི་ཡི་རྫས་ཀྱི་ཕྱི་ནང་ཀུན་དུ་འབིགས་ཤིང་ཁྱབ་པར་བྱེད་པའོ།།ཆང་
འདི་ལ་ཨ་ས་པའི་ཆང་ཞེས་ཟེར་ཏེ་སྨན་བསྐོལ་བའི་དངས་མ་ཆང་དུ་ལངས་པ་ཡིན་པས་སོ།།
དྲིའི་བསྟན་བཅོས་ཐམས་ཅད་ལས་བཤད་པའི་བདུག་པ་སྨིན་པར་བྱ་བའི་རྫས་བསྲེག་ནས་
བདུག་པའི་འཁྲུལ་འཁོར་རྣམ་པ་གསུམ་བཤད་དེ། ནང་ངོས་མཉམ་པ་དོང་བ་ཞབས་མེད་ལྟ་
བུ་དང༌། སྐེད་ཉག་ཌཱ་མ་རུའི་དབྱིབས་ཅན་སྟེང་འོག་ཧར་པོ་དང༌། སྟེང་ཁམ་ཕོར་གྱི་དབྱིབས་
ཅན་གསུམ་ཡོད་ལ། གསུམ་ཀའི་སྐེད་པར་འཇིམ་པ་སྲབ་མོས་བར་འགག་ལ། འོག་གི་དུད་
པ་འགྲོ་བའི་ལམ་སོར་མོ་གཉིས་ཀྱི་བུག་པ་ཅན་དཔང་སོར་མོ་དྲུག་པ་ནི་ཐ་མ་སྟེ་བསྐ་བ་དང་
དྲག་པོའི་བདུག་པའི་སྣོད་དོ། །འབྲིང་པོ་སོར་བརྒྱད་པའི་དཔངས་ཏེ་ན་ཁི་དང་བུ་རམ་དང་
གོང་བུའི་སྤོས་ཀྱི་དོན་དུའོ། །མཆོག་སོར་མོ་བཅུ་པ་བསིལ་བའི་སྤོས་ཀྱི་དོན་དུའོ། །འཁྲུལ་
འཁོར་འདིའི་འོག་ཏུ་ཕྱེ་མ་དང་བཅས་པའི་གྱོ་མོའི་སྐྱེད་བུའི་སྟེང་དུ་ཚ་བའི་མེ་མ་དག་བཞག་
238

དུས་འཁོར་ནང་ལེ་འགྲེལ།
ནས་བྱེ་མ་ཚན་མོ་ལ་བདུག་པ་བཏབ་ལ་སྟེང་ནས་འཁྲུལ་འཁོར་བཞག་གོ། །འཁྲུལ་འཁོར་གྱི་
སྟེང་དུ་འཇིམ་པའི་ཁམས་ཕོར་ཐོད་པའི་དབྱིབས་ལྟ་བུའི་ནང་དུ་སོར་ཕྱེད་ཀྱི་སྲབ་འཐུག་ཙམ་
ཀྱི་དྲིའི་རྫས་ཀྱི་ལྡེ་གུ་སྦྱར་ནས་ཁ་སྦུབ་པའོ། །རྫ་ས་ཆུང་བ་ལ་ནཱ་རི་ཀེ་ལ་ལ་བགོས་ནས་དུ་བ་
ལ་བཟེད་པར་བྱས་ཀྱང་རུང་ངོ༌། །དབྱུག་གུ་གཅིག་དང༌། ཕྱེད་དག་ཏུ་བདུག་པའི་ཚད་ཤེས་
ནས་རྫས་ཀྱི་སྣོད་དེ་བླངས་ནས། སྤངས་ལེབ་ཀྱི་སྟེང་དུ་ཁ་སྦུབ་ཏེ་བཞག་ལ་གོས་ཀྱིས་ཕྱི་
ནས་བྱིབས་པར་བྱའོ། །སྨིན་པར་བྱ་བའི་དས་སུའང་རྫས་ཀྱི་སྣོད་ཐོད་པ་དང་འཁྲུལ་འཁོར་
གྱི་བར་དུ་རླན་དང་བཅས་པའི་གོས་ཀྱིས་དཀྲིས་ཏེ་དུ་བ་མི་འཆོར་བ་དང་མེས་ཚ་བ་མེད་པར་
བྱའོ། །ཞེས་པ་བདུག་པ་ཡིས་དྲི་སྨིན་པའི་ངེས་པའོ། །འབྲས་བུས་སྨིན་པ་ནི་བཱི་ཛ་ཏཱ་རའི་ནང་
གི་འབྲས་བུ་ཕྱུངས་ནས་པགས་པ་ཡོངས་སུ་བསྒྱུར་བའི་ནང་དུ་དྲིའི་རྫས་བཅུག་སྟེ་དེའི་ཕྱི་
ནས་ཤིང་ཤུན་གྱིས་དཀྲིས་ལ་འཇིམ་པ་སོར་གཅིག་གི་སྲབ་མཐུག་གིས་བྱུགས་ནས་བ་ལང་
གི་ལྕི་བའི་མེས་ཁ་སྦྱོར་གྱི་སྦྱོར་བས་སྨིན་པར་བྱ་སྟེ་ཇི་སྲིད་ཕྱི་ཡི་བྱུགས་པ་མེ་ཡི་མདོག་སྟེ་
དམར་པོར་འགྱུར་གྱི་བར་དུའོ། །དེ་ལས་ཐལ་ན་དྲི་ཚིག་ནས་ཉམས་པར་འགྱུར་རོ། །དེ་ནས་
ཕྱུངས་ཏེ་བསིལ་བར་གྱུར་པའི་དྲི་ལྟེ་བ་ལ་སོགས་སྔར་བརྗོད་པ་རྣམས་ཀྱིས་དབུག་པར་བྱའོ།།
འདབ་མ་སྦྱར་བའི་སྨིན་པ་ནི། ཆུ་ནང་བཅུག་ན་ཆུ་དངས་བྱེད་ཤིང་ཀེ་ཏ་ཀའི་འདབ་མ་རྣམས་
ལ་སྣོད་བྱས་ནས་དྲིའི་རྫས་གཞུག་སྟེ་བྱ་བ་གཞན་འབྲས་བུའི་སྨིན་པ་བཞིན་ནོ། །ངང་པའི་
སྨིན་པ་ནི གསེར་རམ་དངུལ་གྱི་བུམ་པའི་ནང་དུ་དྲིའི་རྫས་དཔངས་སོར་གཅིག་ཙམ་དུ་
བྱུགས་པ་དེ། ཟངས་ཀྱི་སྣོད་དྲི་བཟང་པོའི་ཆུས་ཕྱེད་བཀང་བ་བསྐོལ་བའི་ནང་དུ་ངང་པ་
བཞིན། རྐྱལ་བར་བྱེད་པ་བྱས་པས་སྨིན་ནས་དབུག་པ་སྔར་བཞིན་ནོ། །གཞན་དྲིའི་བསྟན་
བཅོས་ལས་བཤད་པའི་རྫས་རྣམ་པ་དགུའི་ནང་ནས་དམན་པའི་འདབ་མ་རྣམས་དག་པར་
བྱེད་པའི་སླད་དུ་ལས་རྣམ་པ་བརྒྱད་བཤད་དེ། རྩབ་མོས་བཀྲུ་བ་དང༌། དུགས་ནི་ཁྱོགས་
239

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཀྱིས་སྨིན་པ་དང༌། མཉེ་བ་དྲི་བཟང་གི་ཆུས་དང༌། བརྡུང་བའམ་བརྔོ་བ་ནི་བུ་རམ་གྱི་ཆུ་ལ་
སོགས་པའོ། །སྦང་བ་ཤིང་གྲུ་སོགས་ཀྱི་ཁུ་བར་དང༌། བདུག་པ་བསྐ་བ་དང་དྲག་པོའི་དུ་བས་
དང༌། བསྒོ་བ་ཀེ་ཏ་ཀ་སོགས་ཀྱི་མེ་ཏོག་གིས་དང༌། དབུག་པ་ལྟེ་བ་ལ་སོགས་པའི་རྫས་
རྣམས་ཀྱིས་བྱ་བ་ཡིན་ནོ། །དམན་པ་གླ་སྒང་སོགས་ལ་བརྡོ་བའམ་བརྡུང་བ་སྤངས་ནས་བཀྲུ་
བ་དང་བསྲོ་བ་སོགས་བྱའོ། །དེ་བཞིན་ཤུན་པ་དང་འབྲིང་པོའི་འདབ་མ་རྣམས་དང་རྩ་བ་དང་
ཤིང་དང་འདབ་མ་དང་ཚི་བའི་ཚོགས་ལའོ། །སེན་མོ་ནི་བརྡུར་བས་སོ། །ཞེས་བྷ་ར་ཛ་ཞེས་
པ་བརྡོ་བར་རྭས་བསྒྱུར་བ་ལེགས། པུ་ཏྲ་ཀེ་ཤ་ནི་སྦྱོར་བས་སྨིན་པའོ། །ལྷག་མ་མེ་ཏོག་གི་
ཚོགས་བཞིན་ནོ། །འབྲས་བུའི་ཚོགས་དང༌། ཁུ་བའི་ཚོགས་དང༌། ཞུ་བའི་རྫས་ཏེ་ཞུ་བར་
བྱེད་པ་ལ་ལས་ཅི་ཡང་མི་བྱའོ། །ཁྱོགས་ཀྱིས་སྨིན་པ་ནི་དྲིའི་རྫས་རྣམས་ཕྱེ་མར་བྱས་ནས་
སྣོད་ཀྱི་ཁར་གོས་གཙང་མའི་སྟེང་དུ་ཕྱེ་མ་བཀྲམ་ཞིང༌། སྒྱེད་པུའི་སྟེང་དུ་སྣོད་དྲི་བཟང་གི་
ཆུས་ཕྱེད་གང་བ་བཞག་ནས་བསྐོལ་བའི་རླངས་པའི་དུགས་ཀྱིས་བདུག་པ་ཕྱེ་མ་རློན་པར་
གྱུར་གྱི་བར་དུ་བྱས་ལ། དེ་ནས་བླངས་ཏེ་ལག་པས་མཉེ་བ་ལ་སོགས་པ་བྱའོ། །དེ་བཞིན་པུ་
ཏྲ་ཀེ་ཤ་དང་ན་ཁིའི་ཁྱོགས་ཀྱི་དུགས་ཀྱི་ཚབ་ཏུ་བ་ལང་གི་ལྕི་བ་དང་འཇིམ་པས་བསྐོལ་བ་
དང་བརྔོ་བའམ་བརྡུང་བའོ། །སྐ་བའི་ཆུས་བྲན་ཏེ་ལྷག་མ་སྔ་མ་བཞིན་ནོ། །བདུག་པ་སོགས་
སྤྲིན་པ་རྣམ་པ་ལྔའི་ངེས་པའོ། །འདིར་མ་གསུངས་པ་གཞན་དྲིའི་བསྟན་བཅོས་ལས་ཤེས་
པར་བྱའོ་ཞེས་གསུངས་སོ། །དེ་ནས་དྲི་དེ་དག་བསིལ་བའི་སྤོས་ཀྱིས་སྨིན་པའི་དུས་སུ་བསང་
བར་བྱེད་པའམ་བསང་བ་ཉིད་དུ་བྱེད་པའི་ཆོ་ག་ནི་དྲི་ཡི་རྫས་ལ་པཱུ་ཏི་གོང་བཤད་པུ་ཏྲ་ཀེ་ཤ་
དང༌། ར་ས་ཞེས་པ་གནྡྷ་ར་ས་སྟེ། ཁ་ཅིག་སྒྲ་འདི་མུ་ཟི་ལ་འཇུག་པར་བཤད་ཀྱང་དེ་ནི་འདི་
སྐབས་གཏན་མ་ཡིན་ལ་ཁ་ཅིག་ག་བུར་དང༌། ཁ་ཅིག་གུར་གུམ་ལ་འདོད། སེན་མོ་ན་ཁི་
དང་། ཙ་ལ་གཡོ་བ་སིཧྰ་རྣམས་བུ་རམ་གྱི་ཁུ་བ་དྭངས་མས་སྦྱང་ནས་སྤོས་ཀྱི་སྦྱོར་བ་རྣམས་
240

དུས་འཁོར་ནང་ལེ་འགྲེལ།
ལ་བསྣན་པར་བྱས་ཏེ་ཉིན་ཞག་གཅིག་གམ་གཉིས་སོགས་སུ་འདམ་བཏགས་བྱ་བ་དེ་ནི་སྐྱུར་
་སོགས་ཀྱི་དྲི་རྣམ་པར་སྦྱང་བའམ་བསང་བའམ་བསང་བའི་དོན་དུ་ཡིན་པ༵་སྟེ། ཁ་ཅིག་
སྨན་འདི་རྣམས་སྤོས་སྦྱོར་གྱི་བསང་བ་ཡིན་པར་ཡང་འཆད་དེ་བརྟག་བྱའོ། །ཅི་སྟེ་སྤོས་སྨིན་
ཆེས་ནས་ཚིག་པ་ལ་ཆུ་འགྲམ་དུ་བཞག་པའམ། མཚན་མོ་ཟླ་འོད་ཀྱིས་ཕོག་པར་བྱས་པ་དྲིའི་
སྐྱོན་བསང་བ་དེ་སྲིད་དུ་བྱའོ། །དྲི་ཉམས་པའི་རྒྱུ་ནི་དག་པ་དང་མ་དག་པའི་རྫས་བསྲེས་པ་
དང༌། འབྲུ་མར་གྱིས་ཕོགས་པ་དང༌། རླན་ཅན་གྱི་གནས་སུ་ཡུན་རིང་བཞག་པ་དང༌། སོག་
མ་དང༌། འགྱུར་བྱེད་ཚྭ་དང་མུ་ཟི་སོགས་ཀྱིས་གོས་པ་དང༌། བཤང་གཅི་དང་བྱི་བས་རེག་པ་
དང༌། ཤིན་ཏུ་དྲོ་བའི་གནས་སུ་བསྙལ་བས་རུལ་བ་རྣམས་སོ། །དེ་བཞིན་དུ་དྲི་བསང་བའི་
རྫས་གཞན་བསིལ་བ་ཙན་དན་དང་ཏུ་རུ་ཀཱ་དང་གུ་རུང་ཨ་ག་རུ་དང་རི་བོང་ཅན་ག་བུར་
ཡང་ཡིན་ལ། བསྒོ་བའི་བྱ་བར་མེ་ཏོག་དྲི་བཟང་པོ་དྲི་མཐུན་པ་ཅན་དག་གོ། །མེ་ཏོག་གི་
དྲིའི་སྐྱོན་བསང་བའྀ་སླད་དུ་འབུགས་པ་ལ་ནི་གཱ་བུར་དང་ལྟེ་བ་གླ་རྩི་དང་གོང་བཤད་འབྲས་
བུ་གསུམ་དང་མ་དྭའི་ཆང་གླ་རྩི་དང་བཅས་པའི་ཆང་སྟེ། དེ་བཞིན་ཡང་དག་པའི་ཁྲུས་ཀྱི་
སྤོས་སྦྱོར་ལ། གསང་བ་ཤུན་པ་དང་གྲནྠི་བརྞྞ་སྟེ་ནགས་སུ་རྒྱུ་བ་དང་པུ་ཏྲ་ཀེ་ཤ་བུ་ཡི་སྐྲ་དང་
བཅས་པ་གོང་བཤད་ལྟར་ལ། དེ་ལྟར་རྫས་གསུམ་པོའི་ཆ་གསུམ་ཁྲུས་སྦྱོར་བཅོ་ལྔ་ལ་བྱིན་
ནས་ཆ་བཅོ་བརྒྱད་དུ་བྱ་དགོས་སོ། །གྲནྠི་བརྞ་ཆ་གསུམ་དྲིལ་ཕྱིས་ཀྱི་སྤོས་སྦྱོར་དག་ལ་ཡང་
སྦྱིན་པར་བྱའོ། །དེ་ནས་རྫས་གཅིག་གིས་དྲི་ཡི་རྒྱལ་པོ་བྱ་བའི་ཆོ་ག་ནི། དྲི་གཞན་གྱི་དབུས་
སམ་ལྟེ་བར་རྒྱལ་པོ་ལྟ་བུར་གྱུར་བ་གཙོ་བོའི་དྲི་ནི། ཆུ་སྐྱེས་ཏེ་ན་ཁི་ནི་དྲི་ཡི་བསྟན་བཅོས་
ལས་བཤད་པ་ལྟར་བསྐོལ་བརྡུངས་སོགས་ཀྱི་ཆོ་གས་ཚུལ་བཞིན་སྦྱོང་བས་དྭག་པ་གང་ཞིག་
རང་ལས་གཞན་པའི་རྫས་ཀྱིས་དམུན་ཞིང་མངར་བ་ཆང་དག་དང་རྣམ་པར་བྲལ་བར་དྲི་ཡི་
ས་བཏགས་པར་བྱའོ། །ན་ཁི་དེ་ལ་རིགས་བཞི་སྟེ། གླང་པོ་ཆེའི་རྣ་བ་དང༌། རྟའི་རྨིག་པ་
241

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དང༌། ཨུཏྤ་ལའི་འདབ་མ་དང༌། བ་ད་ར་རྒྱ་ཤུག་གི་འདབ་མ་ལྟ་བུ་བཞི་ལས། དྲིའི་སྦྱོར་བ་ལ་
དང་པོ་གཉིས་དང༌། སྤོས་ཀྱི་སྦྱོར་བ་ལ་ཕྱི་མ་གཉིས་མཆོག་ཡིན་པས་འདིར་བ་ད་རའི་འདབ་
མ་ལྟ་བུ་རབ་དང༌། དེ་མེད་ན་ཨུཏྤལ་ལྟ་བུ་ལ་སོགས་པ་བཟུང་བར་བྱའོ། །དྲི་ཡི་ཆུ་ནི་ཤིན་ཏུ་
དངས་པའི་ཆུ་བླངས་ལ། ཨེ་ལ་དང་ཤུན་པ་ཤིང་ཚའམ་རྭས་ལི་ཤི་ཟེར། མཱཾ་སི་དང་པཱ་ལ་
ཀའམ་མེད་ན་བ་ལུ་དང་ཙནྡན་རྣམས་ཞོ་གཉིས་ཧྲོ་བ་བརྡུང་རས་གཙང་ལ་ཐུམ་པོ་བྱས་ཏེ། ཆུ་
བྲེ་བརྒྱད་ཀྱི་ནང་དུ་གཞུག་པར་བྱ་ཞིང་བསྐོལ་ནས་བཞི་ཆ་ལུས་པ་ན་དྲིའི་ཆུ་ཡིན་ཏེ། དེའི་
ནང་དུ་ན་ཁི་བཏགས་པར་བྱའོ། །དེ་ནི་དྲི་གཞན་ལའང་དྲི་ཡི་ཆུར་འགྱུར་རོ། དེ་ནས་སྤོས་
ཀྱིས་སྨིན་པ༵་དག་ཏུ་བྱ་བ། བསྐ་བ་དང་དྲག་པོ་ཡི་སྤོས་དང་སྦྲང་རྩི་དང་བཅས་ལག་སྐྱེས་
སེན་མོ་ན་ཁི་དག་གི་ཁམ་བུ་རིམ་པས་འཕེལ་ཞེས་པ། སྦྲང་རྩི་ཀ་ར་དང་བཅས་པ་ཨ་རུ་
རའམ་བསྐ་བའི་ཁམ་བུ་གཅིག་གི་ཚད་དེས་ཉིན་ཞག་དང་པོ་ལའོ། །དེ་འདྲའི་ཁམ་བུའི་ཐོག་
མཐར་སྦྲང་རྩི་དང་བྱེ་མ་ཀ་ར་འབའ་ཞིག་བསྲེག་པས་བདུག་གོ། །ཉིན་ཞག་གཉིས་པ་ལ་
བདུག་པ་སྤངས་ཏེ་མེ་ཏོག་གིས་བསྒོ་བ་བྱའོ། །དེའི་རྗེས་ཀྱི་ཉིན་ཞག་གཉིས་ལ་དྲག་སྤོས་ཀྱི་
ཁམ་བུ་གཉིས་བསྲེག་པས་བདུག་གོ། །བར་དུ་ཞག་རེ་རེ་བཞག་པས་སོ། །སེན་མོའི་ཁམ་བུ་
གསུམ་ཉིན་ཞག་གསུམ་པ་ལའོ། །དེ་ནས་ཁམ་བུ་གཉིས་ནི་ཀ་ར་དང་བསྲེས་པ་དག་སྟེ་མ་
ལ་ཡ༷་བྱུང་ཙན་དན་གྱི་ཁམ་བུ་གཉིས་ཉིན་ཞག་གཉིས་ལ་བདུག་པ་དང༌། དེ་བཞིན་དུ་གཡོ་
པ༵་སིཧྰ་དང༌། ལྕགས་ལྟར་མཁྲེག་པ་ཨ་ག་རུ་ནག་པོ་དང༌། འགྱུར་མངས་སུ་དམར་པོ་ཞེས་
འདོན་པ་ལྟར་ན་གུར་གུམ་མོ། །ག་བུར་དག་གི་ཁམ་བུ་ཡང་རེ་རེ་ཉིན་ཞག་རེ་རེ་ལའོ། །དེ་
ལྟར་ཁམ་བུའི་ཐོག་མ་དང་ཐ་མར་སྦྲང་རྩི་དགུ་དང་དཀར་པོ་ཞེས་པ་ཤ་ཀ་ར་ངེས་པར་
བསྲེག་སྟེ་བདུག་པ་སྔར་བཤད་བཞིན་ནོ། །ཤ་ཀ་ར་ནི་བྱེ་མ་ཀ་རའོ། །དེ་ལྟར་བདུག་པས་
སྨིན་པར་བྱས་པའི་ཞག་རེ་དང༌། བསྒོ་བའི་ཞག་རེ་སྤེལ་བས་ཞག་ཉེར་བཞི་ས་དང་པོར་སྤོས་
242

དུས་འཁོར་ནང་ལེ་འགྲེལ།
ཀྱིས་བདུག་པ་ལས་སྨིན་པར་འགྱུར་བར་གནས་སོ། །དེ་ནས་ཉིན་ཞག་འགའ་ཞིག་སྟེ་བཅུའི་
བར་དུ་སྤོས་ཀྱིས་བདུག་པའི་ཆ་ལས་བྱུང་བའི་དྲིའི་སྐྱོན་ཞི་ཕྱིར་མེ་ཏོག་བཟང་པོ་རྣམས་ཀྱིས་
བསྒོ་བ་དག་བྱས་ནས་སྔར་གྱི་དྲི་ཡི་ཆུ་ཡིས་ཡང་ཡང་མི་སྐམ་པར་བསྲེགས་ནས་འདམ་
འཐག་བྱས་པ༷་དག་བྱ་སྟེ། ཆུ་གྲང་མོས་སྦྲུས་ན་དྲི་སྐྱུར་བར་འགྱུར་བས་དྲོད་ལྡན་དུ་བྱའོ། །དེ་
ནས་འཇིམ་པའི་ཐོད་པ༵་བུ་ག་མེད་པའམ་རླུང་འཛག་པ༵་མིན་པ༵་ཉིད་དུ་དྲི་ཡི་རྫས་བཞག་སྟེ།
་ཚིལ་དང་ནི་གོས་ཀྱིས་བར་མཚམས་བཅད་ཅིང་བཅིངས་པར་བྱས་ཏེ་བརྟན་པར་ཁ་
བཅད་ལ། དེ་ཉིད་ཤིན་ཏུ་ཆེ་བའི་རྫ་མའི་སྣོད་དམ། དེ་མེད་ན་ཡང་ན་ས་འོག་ཏུ་དོང་བརྐོས་
པར་གཞུག་སྟེ་བྱེ་མ་དག་གིས་སྣོད་དེའི་མགྲིན་པ་བར་དུ་གང་བ་བླུགས་པར་བྱས་ནས་ནི།
ཉི་མས་དྲོས་པའི་ཆུ་ཅུང་ཟད་སྣོད་དེའི་སྟེང་དུ་སྐབས་སུ་བྲན་ཅིང༌། ཟླ་བ་དྲུག་གི་བར་དུ་ཉི་
མའི་འོད་ལ་བཞག་པའི་སྦྱོར་བས་སྨིན་པར་འགྱུར་ཏེ། ཆུ་ལ་གནས་པ་དེ་ནི་ལྟེ་བའི་གཙོ་
བོའི་དྲི་ཞེས་པ་དྲི་ཡི་རྒྱལ་པོའི་ངེས་པའོ། །ད་ནི་དྲི་དང་མེ་ཏོག་གི་ཏིལ་མར་གྱི་ཆོ་ག་གསུངས་
པ༑ འདིར་ཏིལ་ཡོངས་སུ་སྨིན་པ་གསར་པ་རྣམས་བཟུང་ནས། ཤིང་ཨ་མྲ་དང་། ཛཾ་བུ་དང་།
ཀ་པིད་ཐ་དང༌། མ་དུ་ལུང་ག་དང༌། བིལ་བ་ལྔའི་འདབ་མ་བསྐོལ་བའི་ཆུ་ཡིས་ཏིལ་རྣམས་
མཉེས་ནས་སྤུན་པ་བསལ་ཏེ་དག་པར་བྱས་པ་དག་པ་དང་པོ་དང་ནི། དེ་ནས་དྲ་བ་ཅན་གྱི་
འཁྲུལ་འཁོར་གྱི་སྟེང་དུ་གོས་གཙང་མར་ཏིལ་རྣམས་བཀྲམ་སྟེ། དེའི་སྟེང་དུ་སྣོད་གཞན་གྱིས་
བྱིབས་ནས་སྤོས་དྲི་བཟང་པོ་རྣམས་ཀྱིས་ཆུའི་རླངས་པས་བདུག་པར་བྱས་པ་དག་པ་གཉིས་
པ་དང༌། དེ་ནས་གོང་གི་འབྲས་བུ་གསུམ་དྲིའི་ཆུས་དག་པར་བྱས་པས་བྱུག་པ་ལ་སོགས་པ་
དྲི་བཟང་པོའི་ཆུས་བྱུག་པ་རྣམས་ཀྱིས་དག་པར་བྱས་ནས་ཉི་མའི་འོད་ཀྱིས་བསྐམ་པར་བྱའོ།།
དེའི་ཕྱི་ནས་ཛཱ་ཏི་ལྭ་སོགས་པའི་མེ་ཏོག་དྲི་ཞིམ་པོ་རྣམས་ཀྱིས་ཉིན་ཞག་འགའ་ཞིག་སྟེ་ཉིན་
བཅུའམ་དཀར་ནག་གི་ཕྱོགས་གཅིག་ཏུ་བར་མ་ཆད་པར་ཇི་སྲིད་འདོད་པར་བསྒོ་བར་བྱའོ།།
243

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དེ་ནས་ཏིལ་འཚིར་བའི་འཁྲུལ་འཁོར་དག་ལས་ཏིལ་མར་བླངས་ནས་ཀྱེ་མི་ཡི་བདག་པོ་
མཁས་པས་འཆིང་བུའི་སྣོད་དམ་ཁ་དོག་བསྒྱུར་བའི་ཤེལ་སྣོད་དུ་བཞག་པར་བྱའོ། །དེ་
འདྲའི་ཏིལ་མར་དེ་ནི་ཁྲུས་ཀྱི་དུས་སམ་ཡན་ལག་ལ་བྱུགས་པ་དག༵་ལས་དགའ་བར་བྱེད་
པའི་དྲིས་མྱོས་པར་བྱེད་ལ། མེ་ཏོག་གི་དྲིས་བགོས་པའི་ཏིལ་མར་ཉིད་ནི་མཆོག་ཏུ་སྨིན་པ༵་
མིན་པར་འགྱུར་ཏེ་དྲི་མི་བརྟན་པས་སོ། །ཅི་སྟེ་སྨིན་པའི་ཏིལ་མར་བྱེད་འདོད་ན། དེའི་ཚེ་
ཏིལ་མར་དེ་ཉིད་དྲི་བཟང་པོའི་ཆུ་དང་ཚད་ཆ་མཉམ་དུ་བསྐོལ་ནས་ཇི་སྲིད་ཏིལ་གྱི་དབུ་བ་
འདོར་བའི་བར་དུའོ། །དེ་ནས་འཕོག་རན་པའི་དུས་སུ་མར་ཁུའི་བརྒྱད་ཆའི་དྲི་རྫས་དྲི་ཆུས་
དག་པ་སྦྱིན་ཏེ་དྲི་རྫས་ནི་སྔར་བཤད་ཨེ་ལ་སོགས་ལྔ་དང༌། སེན་མོ་ཤིང་ཚ་མདུད་པའི་ལོ་མ་
བཅས་ཆ་བཅོ་བརྒྱད་དྲི་ཆུས་བཏགས་ཤིང་མཉེས་པའོ། །དེ་ནས་ཐབ་ཀྱི་སྟེང་ནས་ཕོག་ལ་
གྲང་བའི་བར་དུ་བཞག་གོ། །དེ་ནས་གླ་རྩི་ག་བུར་ཛཱ་ཏི་སོགས་དྲི་འཁུགས་པའི་རྫས་བྱིན་
ནས་མཆིང་བུའི་སྣོད་དུ་བཞག་པར་བྱའོ། །ཏིལ་མར་དེ་ལ་གླ་རྩིའི་ཆང་རྫས་ཀྱི་རྐང་པའི་ཆ་
ཤས་བསྲེས་ནས་རྒྱ་སྐྱེགས་ཀྱི་སྣོད་དུ་ཉི་མའི་འོད་ཀྱིས་ཞག་བདུན་གདུང་བར་བྱས་ན་གླ་རྩིའི་
ཏིལ་མར་དུ་འགྱུར་རོ། །ཡང་ན་འོད་མའི་དོང་བར་ཉི་འོད་ཀྱིས་སྨིན་པར་བྱས་ཤིང་ལྟེ་བ་ལ་
སོགས་པས་ཕུག་པ་མཆོག་གི་བྱུག་པར་འགྱུར་རོ། །དེ་ལྟར་དྲི་ལ་སོགས་པའི་སྦྱོར་བ་བསྟན་
པའི་ངེས་པའོ། །དེ་ནས་སྦྲུམ་མ་རྣམས་བཙའ་བའི་དོན་དུ་རེ་མིག་བཅུ་དྲུག་པ་སུམ་ཅུ་རྩ་བཞི་
པའི་འཁྲུལ་འཁོར་གསུངས་པ། གང་ཚེ་ཕྱི་རོལ་གྱི་ཕོ་ཉ་མོ་མ་མོ་རྣམས་ཀྱི་སྐྱོན་གྱིས་སྦྲུམ་མ་
བཙའ་བའི་ཚེ་མངའ་རེངས་བ་སྟེ་སྐྱེ་མི་བཏུབ་པ་ལ་བྲེ་ཡི་རྒྱབ་ཏུ་རེའུ་མིག་བཅུ་དྲུག་པ་ལ།
དང་པོ་ལས་འཛིན་ཞེས་པ་རི་སྟེ་བདུན། གཉིས་པར་ཉི་མ་སྟེ་བཅུ་གཉིས། གསུམ་པར་ཟླ་བ་
སྟེ་གཅིག །བཞི་བར་མ༵་ནུ་སྟེ་བཅུ་བཞི་རྣམས་རེ་མིག་སྟེང་མ་བཞི་ལའོ། །དེ་བཞིན་དུ་རིམ་
པར་ལྔ་པར་མིག་སྟེ་གཉིས་དང་དྲུག་པར་འདོད་པ་བཅུ་གསུམ། བདུན་པར་ནོར་བརྒྱད་དང༌།
244

དུས་འཁོར་ནང་ལེ་འགྲེལ།
བརྒྱད་པར་དྲག་པོ་བཅུ་གཅིག །དགུ་པར་རྒྱལ་པོ་བཅུ་དྲུག །བཅུ་པར་མེ་སྟེ་གསུམ་དག་
དང་། བཅུ་གཅིག་པར་ཕྱོགས་བཅུ་དང༌། བཅུ་གཉིས་པར་འབྱུང་བ་ལྔ་དང་། བཅུ་གསུམ་
པར་བུག་པ༵་དགུ་དང་། བཅུ་བཞི་པ་རོ་དྲུག་དང༌། བཅོ་ལྔ་བར་ཚེས་ཞེས་བཅོ་ལྔ་དང༌། བཅུ་
དྲུག་པར་ཆུ་གཏེར་བཞི་དག་ནི་མཐའ་ཡི་རེ་མིག་ལ་གཞག་པར་བྱའོ། །གྲངས་ནི་འདི་ལྟར་
རེ་མིག་བཞི་ཡིས་ཆུ་ཡི་གཏེར་དང་རྩེ་མོ་ཅན་ཞེས་སུམ་ཅུ་རྩ་བཞི་ཡི་གྲངས་སུ་འགྱུར་ཏེ།
གྱེན་ཐུར་འཕྲེད་སོགས་རེ་མིག་བཞི་རེའི་ཨཾ་ཀི་གྲངས་གཅིག་ཏུ་བསྡོམས་ན་དེ་ལྟར་འོང་བས་
སུམ་ཅུ་རྩ་བཞི་པའི་འཁྲུལ་འཁོར་ཞེས་བརྗོད་དོ། །འདི་ལྟ་བུའི་ཕྱི་རོལ་གྱི་ཕོ་ཉ་མོས་མངལ་
རེངས་པར་བྱས་པ་ལས་གྲོལ་བའི་དཔལ་ལྡན་འཁོར་ལོ་མཐའ་དག་ནི། ཚད་ཀྱིས་ཞེས་པ་
འཇལ་བྱེད་ཀྱི་ཚད་ཅན་བྲེ་ཡི་རྒྱབ་ཏུ་བྲིས་ནས། བུ་རབ་ཏུ་བཙའ་བར་འགྱུར་བའི་དུས་སུ་
སྦྲུམ་མ་རྣམས་ལ་མིག་སྔ་དང་བྷ་གར་བསྟན་པར་བྱ་སྟེ་མངལ་འགྲོལ་བའི་ངེས་པའོ། །
འཁོར་ལོ་འདི་དབྱངས་འཆར་རྒྱུད་ནས་སྦྲུམ་མའི་ཙཀྲ་བཤད་པ་དང་གཅིག་ལ་འདི་འདྲ་ཨཾ་
ཀིའི་འཁྲུལ་འཁོར་ལ་ཕན་བྱ་སོ་གཉིས་དང་གནོད་བྱ་སོ་གཉིས་ཡོད་པ་བརྒྱད་པ་བརྒྱད་ཀྱི་
འཁྲུལ་འཁོར་ཙ་མིས་ལོགས་སུ་བསྒྱུར་བ་གཅིག་དང་། གློ་བོ་ལོ་ཙཱས་བསྒྱུར་བའི་ཕན་བྱ་
གནོད་བྱ་གྲངས་མི་མཉམ་པ་གཅིག་བཅས་དེ་དག་གི་མན་ངག་བཅས་བྱུང་ལ། དེ་རྣམས་དུས་
འཁོར་རྩ་རྒྱུད་ལས་བཤད་པ་ཡིན་ཞེས་ཟེར། མངལ་འགྲོལ་བའི་འཁོར་ལོ་འདིའང་དེའི་ནང་
དུ་གཏོགས་པའོ། །འདི་སྦྲུལ་ཤ་དང་ཚོས་ཀྱི་ཁུ་བས་བྲི་བར་བཤད་པའང་སྣང༌། ཐོད་ལེ་ཀོར་
རམ་མཚལ་ལམ་ལི་ཁྲིས་བྲི་བའང་བཤད། རྡོ་རྒྱུས་དང་ཚོས་ཀྱི་སྣག་ཚ་བྱས་ནས་འཇག་རྒོད་
དཀར་པོའི་སྨྱུ་གུས་བྲི་བར་ཡང་བཤད། ཨ་ཨི་རྀ་ཨུ་ལྀ་སོགས་དབྱངས་བཅོ་ལྔ་ཨཾ་དང་
བཅས་པ་ཡང་གཅིག་ལ་སོགས་པའི་ཨཾ་གྲངས་དང་སྦྱར་ཏེ་བྲི་བ་དང༌། གཡུང་དྲུང་དགའ་
འཁྱིལ་རྟེན་སྙིང་དང་བཅས་བྲི་བ་སོགས་འདུག་ཀྱང༌། དབྱངས་ཡིག་ཙམ་བྲིའམ་ཨཾ་གྲངས་
245

༼ཞ༽མི་ཕམ་བཀའ་འབུམ རྒྱུད་སྡེ་སྤྱི་འགྲེལ་གྱི་སྐོར།
ཐོད་ལེ་ཀོར་གྱིས་བྲིས་ནས་སྦྲུམ་མའི་མིག་གིས་མཐོང་ས་དང༌། འདོམ་གྱི་ཕྱོགས་སུ་ཡིག་
མགོ་ཐུར་བསྟན་དུ་འཇོག་པ་ངེས་པར་བཤད། ཡང་བྲེ་སྲང་སྦྲེལ་ནས་སྦྲུམ་མའི་སྟེང་དུ་འཇོག་
པ་དང་། ཕྱུགས་ཀྱི་རྒྱབ་ཏུ་བཀལ་བར་བྱ་ཟེར་བ་དང༌་། འཁོར་ལོ་ལ་མཆོད་པ་ཙམ་བྱ་རབ་
གནས་མི་དགོས་པ་སོགས་ལག་ལེན་སྣ་ཚོགས་གཞན་ནས་བཀབ་སྟེ་འཆད་ཀྱང༌། དེ་ཙམ་
རྒྱས་སྤྲོས་མ་བྱས་ཀྱང་ཆོག་པར་སྣང་ངོ༌། །དེ་ནས་བྱིས་པའི་རྒྱུད་གསུངས་པ། རྣལ་འབྱོར་མ༵་
རྣམས་གང་དག་རབ་ཏུ་གསལ་བར་རན་ངེས་པར་ས་གཞི་དག་ལ་བརྒྱད་པ་བརྒྱད་ཀྱི་མ་
མོར་རབ་ཏུ་གྲགས་པ་དྲུག་ཅུ་རྩ་བཞི་པོ་དེ་དག་གིས་བྱིས་པ་དག་མངལ་ན་གནས་པ་ཞེས་བྱ་
བ་དང་། སྐྱེས་ནས་ཉིན་ཞག་ཅེས་བྱ་བ་ལ་རིམ་བཞིན་དང་པོ་མངལ་དུ་གནས་ཚེ་སུམ་འགྱུར་
དགུ་སྟེ། མ་མོ་ཉ་རེ་བདུན་གྱིས་འཚེ་བ་དང༌། བཙས་ནས་ཉིན་ཞག་བཅུའི་བར་དུ་མ་མོ་བཅུ་
སྟེ། དེ་ནས་ཟླ་བ་བཅུ་གཅིག་གི་བར་དུ་མ་མོ་བཅུ་གཅིག་གིས་དང་། གཞན་ནི་ལྔ་པ་གསུམ་
སྟེ་བཅོ་ལྔ་ནི་བྱིས་པ་ལ་ལོ་བཅོ་ལྔའི་བར་དུ་འཚེ་སྟེ། དེ་ལྟར་ཟླ་བ་བཅུ་གཅིག་ཞེས་དང་ལོ་
བཅོ་ལྔ་ཞེས་བྱ་སྟེ། དེ་ལྟར་མཐའ་དག་ས་ཡི་སྟེང་དུ་མ་མོ་དེ་དག་གིས་བྱིས་པ་རྣམས་རབ་ཏུ་
འཛིན་པར་བྱེད་དོ། །ཇི་ལྟར་ན་མང༵ ལ་དུ་འཚེ་བ་ཉེར་བདུན་པོས་ནི་མངལ་གྱི་ཟུག་རྔུ་དང་ནི་
རབ་ཏུ་བཙའ་བའི་དུས་སུ་མའི་སྐེ་གནས་ལ་ཡང་ཟུག་གཟེར་བྱེད་པ་ཉིད་དེ། དེ་ལ་ཡང་
བཅོ་ལྔས་ནི་མངལ་བཟུང་བ་ནས་བརྩམས་ཏེ་ཉིན་ཞག་བཅོ་ལྔའི་བར་དུ་མངལ་དུ་ཟུག་རྔུ་
རབ་ཏུ་བྱེད་དོ། །དེ་ནས་མ་མོ་དགུ་ནི་ཟླ་བ་དགུའི་བར་དུ་འགྲོའོ། །བཙའ་བའི་དུས་སུ་གཅིག་
དང༌། ནུ་མའི་འོ་མ་འཕྲོག་པ་གཉིས་ཏེ་མངལ་དུ་འཚེ་བ་ཉེར་བདུན་པོས་འཚེ་ཚུལ་ལོ། །བྱིས་
པ་མངལ་ནས་སྐྱེས་པ༵་རྣམས་ལ་མ་མོས་གཟིར་བའི་བྱིས་པ་གསོ་བའི་བྱིས་པའི་རྒྱུད་ཅེས་བྱ་
བ་ཉིད་དུ་འགྱུར་ཏེ། དུས་སོ་སོ་ལ་གཏོར་མ་སྦྱིན་པ་སོགས་ཀྱི་ས་གསོ་དགོས་པས་སོ། །དེ་
ཡང་བཙས་ནས་གོང་བཤད་ལྟར་ཉིན་ཞག་གི་དབང་དང་ཟླ་བ་དང་ལོ་ཡི་རབ་ཏུ་དབྱེ་བ་
246

དུས་འཁོར་ནང་ལེ་འགྲེལ།
ཡིས་དེ་དང་དེར་བྱིས་པ་གཟིར་བྱེད་མ་མོ་རྣམས་ལ་གཏོར་མ་སྦྱིན་པར་བྱའོ། །ལོ་བཅུ་དྲུག་
ནས་ཁུ་བ་འཛག་པས་བྱིས་པ་ཉིད་མ་ཡིན་ནོ། །མ་རུངས་པའི་གཞོན་ནུ་མ་ལྔ་རྣམས་ནི་
དགའ་བ་ལ་སོགས་པའི་ཚེས་ལྔའི་མཚམས་སུ་ནམ་མཁའ་ལ་སོགས་པའི་རང་བཞིན་ཡོན་
ཏན་དབང་གིས་ཚེས་འཕོ་བའི་ཚིགས་མཚམས་དག་ལ་ཡང་དག་པར་གནས་པར་གྱུར་པ༵་དེ་
དག་ཐམས་ཅད་ཀྱིས་རང་རང་གི་ཚེས་དེ་དང་དེ་ལ་འཇིགས་པར་གྱུར་པའི་གནོད་པས་བྱིས་
པ་རྣམས་འཛིན་པར་བྱེད་དེ། ཀྱེ་རྒྱལ་པོ། དེ་དག་ལ་ཐུན་མོང་གི་གཏོར་མས་བྱིས་པ་དེ་དག་
ངེས་པར་གཏོང་བར་མི་བྱེད་དོ། །དེའི་ཕྱིར་དེ་དྲག་ཞི་བའི་དོན་དུ་འདིར་ནི་བྱ་བ་རྣམ་པ་
མང་པོའི་དཀྱིལ་འཁོར་བཞེངས་ནས་ཁྲུས་དང་སྦྱིན་བསྲེག་སོགས་འཆད་པར་འགྱུར་པ་དགུ་
ཏུ་རབ་ཏུ་འགྱུར་རོ། །མ་རུངས་པ་རྣམས་ཀྱིས་བྱིས་པ་འཛིན་པའི་ངེས་པའོ། །དེ་ནས་མངལ་
ལ་འཚེ་བ་ཉེར་བདུན་པོས་གཟིར་བའི་སྨན་གསུངས་པ། སྦྲུམ་མ་རྣམས་ཀྱི་མངལ་ན་བར་
གྱུར་ན་སྨན་རུ་རྟ་དང་། ཨུ་སཱི་རྭ་ཞེས་པ་ཨུ་ཤིར་ཏེ་པུ་ཤེལ་ཙེ་དང་། ཀཱ་སེ་རུ་ཞེས་པ་བལ་
པོའི་གྲོ་མ་སྟེ་མོན་ལུག་གླ་སྒང་ཞེས་བཤད་སྣང་། ཏ་ཀཱ་རཱ་རྒྱ་སྤོས་རྩ་བ་དང་། ཨུཏྲཱལ་གྱི་རྩ་
བ་དང༌། འདམ་སྐྱེས་ཏེ་པདྨའི་གེ་སར་རྣམས་ནི། བསིལ་བའི་ཆུ་དྭངས་པ་ཡིས་བཏགས་
ཤིང་། རྡོ་རྗེ་ཡིས་ནི་བསྔགས་པ༵་དག་ཀྱང་མངལ་གྱི་ཟུག་རྔུ་ཅན་ལ་རབ་ཏུ་སྦྱིན་པར་བྱ་སྟེ།
རྡོ་རྗེའི་སྔགས་ནི་ཨོཾ་ཨཱཿ ཧཱུྃ་ཨ་མུ་ཀཱ་ཡ་གརྦྷ་ཤཱི་ལམ་ཧ་ར་ཧ་ར་སྭཱ་ཧཱ། ཞེས་པ་སྟེ། སྔགས་དོན་
ཆེ་གེ་མོའི་མངལ་གྱི་ཟུག་རྔུ་ཕྲོག་ཕྲོག་ཅེས་པའོ། །དེ་བཞིན་དུ་མང༵ལ་ནི་རེངས་པ་སྟེ་བཙའ་
དཀའ་ན། ན༵་ཀུ་ལ་སྲེ་མོང་གི་སྤུ་ཉག་བརྒྱད་དང༌། གཙུག་ཕུད་ཅན་གྱི་ཞེས་རྨ་བྱའི་མཇུག་མ་
དག་གི་སྤུ་བརྒྱད་བསིལ་བའི་ཆུར་བཏགས་ནས་གོང་གི་སྔགས་ཀྱིས་བསྔགས་པ་རབ་ཏུ་སྦྱིན་
པ༷ར་བྱའོ། །འདི་རུ་རྟ་ལ་སོགས་པའི་སྟེང་དུ་བསྣན་ཡང་གསུངས། བཙས་ནས་ཞག་བཅུའི་
བར་གྱི་མ་མོ་རྣམས་ལ། འོ་མ་དང་མར་དང་ཐུག་པ་དང་ཟན་དང་ནི་ཞོ་དང་བུ་རམ་བཅས་
247

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ༷་ཡི་གཏོར་མ་ཉིན་ཞག་མ་རྣམས་དག་ལ་ཞག་གསུམ་གྱི་བར་དུ་སྦྱིན་པར་བྱའོ། བཙས་
ནས་འོ་མ་འཕྲོག་པ་གཉིས་ལ་འོ་མ་ཅན་གྱི་ཤིང་གི་འོག་ཏུ་བུད་མེད་དེ་ལའོ་མའི་ཁྲུས་བྱ་བ་
དང༌། འོ་མ་འཕྲོག་པའི་མ་མོ་གཉིས་ལ་བའི་འོ་མས་བཀང་བའི་ཁམ་ཕོར་སོ་མ་བཏང་བ་
བདུན་དང་འོ་ཟན་གྱི་གཏོར་མ་སྦྱིན་པར་བྱའོ། །དེ་ནས་ཟླ་བའི་མ་མོ་རྣམས་ལ་བཙོས་པའི་མ་
སྨིན་པའི་ཟས་ལྔ་ཞེས་པ་མར་གྱིས་བཙོས་པའམ་སྨིན་པར་བྱས་པའི་འཁུར་བའི་བྱེ་བྲག་ལྔ་
སྟེ༑ པཱུ་རི་ཀཱ་ཞེས་པ་གང་བ་ཅན་ཏེ་ཁུར་བའི་བར་སྲན་ཕྱེ་རྩིང་བོས་གང་བའོ། །གྷི་ཏ་པཱུ་ར་
ཞེས་པ་ནང་མར་གྱི་གང་བ་ཅན་དང༌། སོམ་ལི་ཁུར་བ་རས་དོས་ཀྱི་གཟུགས་འདྲ་བ་དང་། སེ་
བཱ་ལཱི་ཞེས་པ་བག་ཟན་ནམ་ཟན་གྱི་རིལ་བུ་འབྲུ་མར་ལ་བཙོས་པ་དང༌། བ་ཊ་ག་ཞེས་པ་ཁུར་
བ་ཟླུམ་པོ་སྟེ་རྣམ་པ་ཐ་དད་པའི་ཁུར་བ་ལྔའོ། །གཞན་ཞོ་དང་བུ་རམ་དང་བཅས་པའི། པོ་
ལི་ཀ་ཁུར་བ་དང་མོད་ཀ་ནི་ལ་དུ་སྟེ་གྲོ་ཟན་མར་ཁུས་བཙོས་པ་དག་དང་། ཁ་ཅིག་སྲན་མ་
ཕྱེ་བསྲེས་རིལ་བུར་བཤད་ཀྱང་སྔ་མའོ། །དེ་ལྟར་བཟའ་བ་དེ་དག་དང༌། ཙནྡན་གྱི་དྲི་དང་དྲི་
བཟང་པོའི་མེ་ཏོག་དང༌། ཏིལ་མར་རམ་མར་གྱི་མར་མེ་དང་བཅས་པས་མཆོད་ནས། བྱིས་
པ་ཁྲུས་ཀྱིས་བཀྲུ་བ༵་དག་ཀྱང༌། ཨ་ཤྭརྻ་དང༌། ནྱ་གྲོ་དྷ་དང༌། ཨུ་དུམ་ཝ་ར་དང༌། ཕླཀྵ་དང༌།
མ་དྷུ་ཀའི་ཤིང་སྟེ་ཤིང་འོ་མ་ཅན་ལྔའི་འདུབ་མ་རྣམས་ཅུང་ཟད་བསྐོལ་བའི་ཆུ་དྲོ་འཇམ་ཉིད་
ཀྱིས་ཁྲུས་བྱ་བ་དང་བཅས་མཚན་མོའམ་ཞག་ལྔ་ཡི་བར་དུ་ནི་རབ་ཏུ་བྱའོ། །ཟླ་དགས་ཐང་
ཤིང༌། ཨ་དུམ་བླ་ཀྴ། པསྥ་ལ། ཕལྐུ་སྟེ་འོ་མ་ཅན་གྱི་ཤིང་ལྔ་ཞེས་བཤད། ཁྲུས་བྱས་པའི་
མཇུག་ཏུ་ཕྱིས་པ་ལ་བདུག་པ་སྦྱིན་པར་བྱ་སྟེ། བ་ལང་གི་སོ་དང་ལུག་གི་རྭ་དང༌། རི་དྭགས་
ཀྱི་སྤུ་དང༌། མི་ཡི་སེན་མོ་དང་སྐྲ་དང༌། སྦྲུལ་གྱི་ཤུན་པ་རྣམས་གཅིག་ཏུ་བྱས་ནས་དྲག་པོའི་
སོལ་བ་སྟེ་སྦྱིན་སྲེག་གིའམ་རོ་སོལ་གྱི་མེ་ལ་བསྲེག་པ་དག་གི་སྤོས་ཀྱིས་བྱིས་པ་ལ་བདུག་
པར་བྱའོ། །འདིར་སྐྲ་ཞེས་པ་ལ་ཙ་མིས་ཀོ་ས་ཀོའི་སྤུ་དང་།འགྱུར་མངས་སུ་མོ་མཚན་སྤུ་དང༌།
248

དུས་འཁོར་ནང་ལེ་འགྲེལ
ལ་ལས་བྱ་ནག་ཟེབ་ཟེར་བ་སྣང་ཡང་མི་ཡི་སྐྲར་བྱེད་པ་ལེགས་སོ། དེ་ལྟར་བྱིས་པ་ཟླ་སྐྱེས་
ཏེ་ཟླ་བ་བཅུ་གཅིག་གི་བར་དུ་སྐྱེས་པའམ་འཕེལ་བར་བྱེད་པ་རྣམས་ནི་གེགས་མེད་དུ་རྒྱས་
པའི་དོན་དུ་སྨིན་པའི་ཟས་ལྔ་སོགས་མཐའ་དག་བརྗོད་པ་རྣམས་ཀྱང་ཕྱོགས་བཞི་དང་གྲོང་
གི་དབུས་སུ་མ་མོ་རྣམས་ལ་གཏོར་མ་དག་སྦྱིན་པར་བྱ་བ་ལའོ། །དེ་ནས་ལོ་ཅན་མ་རྣམས་ཀྱི་
གཏོར་མའི་ཆོ་ག་གསུངས་པ།འདིར་ཟླ་བ་བཅུ་གཅིག་རྫོགས་པའི་རྗེས་ཀྱི་ཟླ་བ་གཅིག་ནི་ལོ་
ཅན་མའི་ཁོངས་སུ་བཟུང་བར་བྱའོ། །བཟའ་བ་ལྔ་ཞེས་པ་ཡུང་བ་སོགས་ཀྱིས་ཟན་ཁ་དོག་
སེར་པོ་དཀར་པོ་དམར་པོ་ནག་པོ་ལྗང་ཀུར་བྱས་པ་ལྔ་དང་། བཅའ་བ་ལྔ་ནི་ཁུར་བ་ལྔ་སྨིན་
པའི་ཟས་སྔར་བརྗོད་པ་ལྔ་པོ་དེ་དང་ཆུ་ལ་རྒྱུ་བ་ཉ་ཡི་ཤ་དང་། ཤཱ་གཞན་དང་དྲི་དང་མེ་ཏོག་
མར་མེ་ལྔར་བརྗོད་པ་རྣམས་དང༌། ཆང་དང་སྔར་བརྗོད་པའི་བ་ལང་གི་སོ་སོགས་བདུག་
པའི་སྤོས་དང་། འདབ་མ་ལྔས་བཀྲུ་བ་དག་དང༌། དེ་བཞིན་ཕྱོགས་ཀྱི་གཏོར་མ་དག་ནི་
ཞེས་པ་ཉིན་ཞག་ཕྱོགས་ཀྱི་གྲངས་ཏེ་བཅུར་སྟེང་འོག་ཕྱོགས་མཚམས་ཀྱི་ཆར་གཏོར་མ་སྦྱིན་
པ་གྲོང་ཁྱེར་གྱི་དབུས་སམ་ལམ་བཞི་མདོར་བྱའོ། །དེ་ཡང་གཏོར་མའི་ཡོ་བྱད་ཐམས་ཅད་
སྨྱིག་མའི་སྣོད་དུ་བཞག་ཅིང་མར་མེ་དང་བཅས་པའི་གཏོར་མས་ཡི་གེ་དྲུག་པའམ་བསྲེག་
སྔགས་དང་བཅས་པས་བྱིས་པ་ལ་ལན་གསུམ་བྱ་བས་ཏེ་ཕྱི་རོལ་དུ་གཏོང་བར་བྱའོ། ཆོ་ག་
དེ་དག་བྱིས་པ་ལོར་ནི་སྐྱེས་པ་རྣམས་དག་རབ་ཏུ་གསལ་བར་ས་ཡི་སྟེང་འདི་ཉིད་ལ་རྒྱས་
པའི་སླད་དུ་བྱའོ་ཀྱེ་མི་ཡི་དབང་པོ། དེ་ལྟར་མང༵ལ་བཟུང་བ་ནས་བརྩམ་ཏེ་ལོ་ནི་ལྔ་པ་
གསུམ་གྱི་བར་དུ་ངེས་པར་རྣལ་འབྱོར་མ་དྲུག་ཅུ་རྩ་གསུམ་པོ་དེ་རྣམས་ངེས་པར་རབ་ཏུ་
མཆོད་པ་དག་ཏུ་བྱ་བར་འགྱུར་ཏེ། དེ་ལྟར་མ་བྱས་ན་བྱིས་པ་རྣམས་ཞི་བ་དང་རྒྱས་པར་མི་
འགྱུར་རོ། །ཞེས་བྱིས་པ་གསོ་བའི་དོན་དུ་རྣལ་འབྱོར་མ་རྣམས་མཆོད་པའི་ངེས་པའོ། །འདིར་
གཏོར་མའི་ཆོ་ག་ལ་སྲུང་འཁོར་མངོན་རྟོགས་རྒྱས་བསྡུས་ཅི་རིགས་བསྒོམ་ནས། གཏོར་མ་
249

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བྱིན་གྱིས་བརླབས། རང་གི་སྙིང་གའི་ས་བོན་གྱི་འོད་ཀྱིས་རྣལ་འབྱོར་མ་དེ་དག་བཀུག་པར་
བསམ་ལ། མཆོད་པ་སྔོན་དུ་འགྲོ་བས་ༀ་ཨཱཿ ཧཱུྃ ཧོ་ད་ཤ་མ་ཏྲི་ས་པ་རི་ཝཱ་རེ་བྷྱ༔ ཨེ་དམ་བ་
ལིང་སོགས་ཀྱིས་བསྔོའོ། །འདི་མ་མོ་བཅུ་སྟེ་དེ་བཞིན་གཞན་ཅི་རིགས་ལ་སྦྱར་ཏེ། རྒྱས་པར་
སྒྲུབ་ཐབས་ལེའུ་སོགས་དང་འཕྲུལ་ཏེ་ཤེས་པར་བྱའོ། །དེ་ནས་མ་མོའི་གདོན་གྱིས་བཟུང་བ་
རྣམས་ཀྱི་སྐྱོན་གྱི་མཚན་ཉིད་གསུངས་པ། བྱིས་པ་མ་མོས་བཟུང་བ་དེ། ཡན་ལག་ཡང་ཡང་
རྐྱོང་བར་འགྱུར་ཞིང་མིག་དག་ན་བ་སྟེ་ཁ་དང་ལག་པ༵་དང་རྐང་པ་དག་སེར་པོ་ཉིད་དུ་ཡང་
དག་འགྱུར་ཞིང༌། གཅིན་ནི་ཁ་དོག་སེར་པོ་དག་དང༌། ལུས་ལ་ཚ་བ་ཞེས་པ་སྐྱེ་བར་འགྱུར་
བ་དང་ནི། སྐྱུག་པ་དང་ནི་ལུས་སྐམ་པ་དང་། སྐབས་སུ་བརྒྱལ་བར་འགྱུར་བ་དེ་དག་གིས་མ་
མོས་བཟུང་པའི་མཚན་མ་རྣམས་ནི་ཤེས་པར་གྱུར་ནས་བྱིས་པ་དེ་རྣམས་ཀྱི་ཡང་ཀྱེ་མི་ཡི་
བདག་པོ་ནད་དང་གདུག་པའི་གདོན་དེ་དག་ཞི་བའི་རྒྱུར་ནི་དཀྱིལ་འཁོར་དང་སྦྱིན་སྲེག་དང
ཁྲུས་དང་གཏོར་མ་ལ་སོགས་པ་བྱ་སྟེ། གལ་ཏེ་མ་མོ་རྣམས་ལ་གཏོར་མ་མ་བྱིན་ནཱ་ནི་བྱིས་
པ་དེ་གཏོང་བར་མི་འགྱུར་ཏེ། རང་བཞིན་ཡོན་ཏན་དབང་གིས་འབྱུང་བ་ལྔའི་ཁམས་ལས་
སྐྱེས་པའི་མ་མོས་ཀྱང་དེ་བཞིན་དུ་འཛིན་པའི་དབང་གིས་སོ། །དེ་ནས་རིགས་ལྡན་མ་ཞེས་
པ་མ་མོ་དྲུག་ཅུ་རྩ་བཞི་པར་གྱུར་པ་མོ་ནི། རྣལ་འབྱོར་མ་རེ་གསུམ་པོ་ཐམས་ཅད་ཀྱི་མངལ་
དང་ཉིན་ཞག་དང་ཟླ་བ་དང་ལོའི་མཚམས་སོ་སོ་ལ་ཁྱབ་པར་བྱེད་པའི་ངོ་བོས་གནས་པ་
ཡིན་ལ་རིགས་ལྡན་མ་དེས་ཟིན་པར་གྱུར་ན། བྱིས་པ་གང་གི་ཡན་ལག་ཐམས་ཅད་མདོག་
དཀུར་པོར་འགྱུར་བ་དང་ཀྱེ་མི་ཡི་བདག་པོ་འབྲུམ་པ་ཤིན་ཏུ་ཕྲ་མོ་ཉུངས་ཀར་སྐེ་ཚེ་ཙམ་
གྱིས་ལུས་ཁྱབ་པ་དང་། མགྲིན་པ༷་ལུས་དང་བཅས་པ་འཁྱོག་ཅིང་། ཁྭ་དང་གསང་བ་དང་
བཤང་ལམ་དག་ལས་ཁྲག་ནི་ཟག་གྱུར་པ། དེ་འདྲ་བ་ལ་བྱིས་པ་དེ་བསྲུང་བའི་དོན་དུ
མཆོད་པ༵་བྱ་བ་མིན་ཏེ། ཅིའི་ཕྱིར་ན་སྔགས་པ༵་གང་ཞིག་བྱིས་པ་གསོ་མི་ནུས་པའི་མཚན་
250

དུས་འཁོར་ནང་ལེ་འགྲེལ།
ཉིད་ལ་རྨོངས་པ༵་རྣམས་ནི་གྲགས་པ་དམན་པའམ་ཆུང་ངུ་ཉིད་དུ་རབ་ཏུ་འགྱུར་ཏེ། ནོར་ལ་
ཆགས་པས་བྱིས་པ་དེ་གསོ་རུ་ཡོད་པ་སྐད་དུ་བྱས་ཏེ་བསྲུང་བ་དང་གསོ་བར་བརྩོན་ཀྱང་གསོ་
མི་ནུས་པས་འཇིག་རྟེན་ན་སྐྱེ་བོའི་ཁ་ཟེར་བར་འགྱུར་རོ། །རིགས་ལྡན་མས་ཟིན་པའི་རྟགས་
ཚང་བའི་བྱིས་པ་དེ་ནི་འཆི་བར་འགྱུར་ཏེ་ངེས་པར་ལྷ་དང་མི་དང་ལག་འགྲོ་ཀླུ་རྣམས་ཀྱིས་
བསྲུང་བར་ནུས་པ་མིན་པའི་སླད་དུའོ། །འཇིག་རྟེན་འདིར་ཀླུ་དང་གནོད་སྦྱིན་དང་གང་ཡང་
མཁའ་ལ་ཁྱིམ་རྣམས་སུ་རྒྱུ་བའི་གཟའ་དང༌། ལྷ་མིན་གྱི་རིགས་སུ་སྐྱེས་པའི་སྲིན་པོ་དག་
དྭང་ཡི་དྭགས་ཀྱི་བྱེ་བྲག་ཤ་ཁྲག་ལ་དགའ་བ་ཤྭ་ཟྭ་རྣམས་དང་ནི། སཱི་ཀཾ་ནྱ་ཞེས་པ་རྭས་ཤེས་
བྱེད་མ་དང༌། ག་རོད་ཀྱིས་ཁྱད་མ་ཞེས་འདོན། བྱད་སྟེམས་ནི་བྱད་དུ་འཇུག་པའི་རིག་སྔགས་
ཀྱིས་བསྐུལ་བས་གནོད་པ་བྱེད་པ་པོ་དེའོ། །གདུག་པའི་ལྭ་བ་མ་ཞེས་པ་ཤ་ཟ་བ་མཛེས་མའི་
གཟུགས་ཅན་མ་དང༌། མི་ཡི་ཁྲག་ལ་དགའ་ཞིང་མཁའ་ལ་འགྲོ་བའི་མཁའ་འགྲོ་མ་དང༌། སྣ་
ཚོགས་སུ་གཟུགས་སུ་བསྒྱུར་བའི་ཕྲ་མེན་མ་སྲོག་ལ་འཚེ་བར་བྱེད་པ་གཟུགས་ཅན་མ་དག་
དང༌། ཡི་དྭགས་ཀྱི་རྣམ་པ་ལ་འབྲས་བུ་བུམ་པ་འདྲ་བ་ཅན་བུམ་རྣ་ལ་སོགས་པ་གྲུལ་བུམ་
དག་དང་། དྲིལ་བུའི་རྣ་བ་ཅན་སོགས་ཞིང་སྐྱོང་རྫུ་འཕྲུལ་ལྡན་པ་རྣམས་དང༌། འབྱུང་པོའི་
ཚོགས་ཀྱི་བདག་པོ་དང༌། རྐང་པ་ཕྱིར་བལྟས་ལྟོགས་པ་དང་ལྡན་པའི་ཡི་དྭགས་ཀྱི་གདོན་
དང༌། རོ་ལངས་ཀྱི་གདོན་དག་དང༌། རིག་སྔགས་གྲུབ་པ་ཡི་གདོན་དང་། བརྗེད་བྱེད་ཀྱི་
གདོན་དང་བཅས་པ་དང༌། མཁའ་འགྲོའི་དབ༵ང་པོ་ནམ་མཁའ་ལྡིང་གི་གདོན་རྣམས་ལ་སོ་
སོའི་དཀྱིལ་འཁོར་བྲིས་ནས་དེ་དག་ལ་མཆོད་པ་བྱས་ན་མཆོག་ཏུ་བདེ་བ་བྱེད་བར་འགྱུར་
བ་ཡིན་ནོ། །འབྱུང་པོའི་གདོན་དེ་དག་གིས་ཟིན་པའི་མཚན་མ་ནི་འབྱུང་པོའི་རྒྱུད་ལས་བརྗོད་
པ་ལྟར་ཤེས་པར་བྱ་ལ། འདི་ཉིད་དུ་སྒྲུབ་ཐབས་ལེའུར་འཆད་འགྱུར་གྱི་འབྱུང་པོའི་ཕྱག་རྒྱ་
བཅིངས་པ་ཇི་སྙེད་ཅིག་ལས་ཕྱག་རྒྱ་གང་དག་གང་བཅིངས་པ་ལས་གདོན་ནམ་འབྱུང་པོ་དེ་
251

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དང་དེས་གཟིར་བ་ཡིན་པའི་མཚན་མ་ཤེས་པར་བྱའོ། །དེ་ནས་མ་རུངས་པ་དེ་དག་རྣམས་
མཆོད་པའི་དོན་དུ་དཀྱིལ་འཁོར་བྲི་བ་ཉིད་དུ་འགྱུར་ལ། དེ་ཡང་ཀྱེ་མི་ཡི་བདག་པོ་གྲོང་གི་
ཕྱི་རོལ་དུ་ཤིང་གང་ལ་ཤིང་གཞན་གྱི་གྲིབ་མ་མི་འཕོག་པ་ཙམ་དུ་གཅིག་པུར་གནས་པའི་
ཤིང་གཅིག་གི་གནས་དང༌། དུར་ཁྲོད་དང་ནི་ལྷ་མཆོག་ཁང་པ་ལྷ་ཁང་སྟོང་བ་དག་གམ་ཆུ་
བོ་འདུས་པ༵་ཡི་ངོགས་རྣམས་སུ་དཀྱིལ་འཁོར་བྱ་བ་སྟེ། དཀྱིལ་འཁོར་དེ་ཡི་ཚད་ནི་ཁྲུ་གང་
དག་གམ་ཁྲུ་གཉིས་དང་བཞི་ནས་སྟོང་གི་བར་དག་ནི་བྲི་བར་བྱ་སྟེ། ལྷ་དགུ་དང༌། ལྷ་བཅུ་
གསུམ་དང༌། མི་བདག་སྟེ་བཅུ་དྲུག་གི་ལྷ་རྣམས་དག་གི་ཚད་ཀྱིས་སོ་ཞེས་པ་གོང་དང་རིམ་
བཞིན་སྦྱར་ཏེ། ལྷ་དགུ་པ་ལ་ཁྲུ་གང༌། བཅུ་གསུམ་པ་ལ་ཁྲུ་གཉིས། བཅུ་དྲུག་པ་ལ་ཁྲུ་བཞི་
ནས། དང་པོའི་སངས་རྒྱས་རྒྱུ་སྐར་གྱི་དཀྱིལ་འཁོར་ལྟ་བུ་ལ་ཁྲུ་སྟོང་གི་བར་དུ་འབྱོར་པ་དང་
བསྟུན་ནས་བྱའོ། །དེ་ཡང་དཀྱིལ་འཁོར་ཐམས་ཅད་ཀྱི་དབུས་སུ་རྩིབས་བརྒྱད་པའི་འཁོར་
ལོར་རམ་པདྨར་འགྱུར་ཏེ། ཞི་རྒྱས་ཀྱི་རིགས་ཀྱི་དབང་གིས་དཀྱིལ་འཁོར་དག་ལས་ཕྱེད་ཀྱི་
ཆ༷་ཤས་ཀྱིས་སོ། །སྒོ་ནི་དཀྱིལ་འཁོར་འཁོར་ལོའི་བརྒྱད་ཆར་འགྱུར་ཏེ། ངེས་པར་སྒོ་དེ་ཡི་
ཕྱེད་ཀྱིས་སྟེགས་བུའམ་ཁུ་ཁྱེར་དག་དང་དོ་ཤལ་ལོ་ཞེས་པ་དོ་ཤལ་གྱི་ས་ལའོ་རྩིག་པའི་རྭ་
བ་རེ་ཁཱ་ལྔ་པ་དང་རིན་པོ་ཆེའི་སྣམ་བུ་དག་ནི་ཁ་ཁྱེར་གྱི་ཕྱེད་ཀྱི་ཚད་དེ། སྒོའི་ཚད་ཀྱིས་སྒོ་
འཁྱུད་དང་ལོགས་དང་འགྲམ་མོ། །རྟ་བབས་དག་ཀྱང་སྒོ་ཡི་ཚད་ལས་སུམ་འགྱུར་དག་ཏུ་
འགྱུར་རོ་ཞེས་དཀྱིལ་འཁོར་གྱི་མཚན་ཉིད་ངེས་པའོ། །དེ་ནས་ཞི་བའི་ཐབས་གསུངས་པ།
ཟླུམ་པོའི་ཐབ་ནི་རྒྱར་མཐོ་གཉིས་དང་ཟབས་སུ་མཐོ་གཅིག་སྟེ་ཚྭ་གསུམ། སྙིང་པོའི་དབུས་
སུ་པདྨ་དཀར་པོའི་རང་བཞིན་དང༌། ཁ་ཁྱེར་ལ་པདྨའི་ཕྲེང་བ་དང༌། ཕྱི་རོལ་ལོགས་ཀྱི་འོག་
ཏུ་པདྨའི་འདབ་མ་རྣམས་ཏེ་དེ་ཐམས་ཅད་དཀར་པོའི་ཚོན་རྣམས་དག་གིས་བཀང་བའམ་
གཏམས་པ་སྟེ། དབུས་ཀྱི་པདྨ་དཀར་པོའི་ལྟེ་བ་དང་འདབ་མ་རྣམས་ལ། དཔལ་ལྡན་ཚོན་ཁ་
252

དུས་འཁོར་ནང་ལེ་འགྲེལ།
དོག་ལྔ་པོ་དག་གིས་ལྷ་རྣམས་ཀྱི་ནི་རང་རང་གི་ཕྱོགས་ཀྱི་དེ་བཞིན་གཤེགས་པའི་རིགས་ཀྱི་
དབ༵ང་གིས་རང་རང་གི་མཚན་མ༵་སོ་སོར་བྱ་བ་ནི། འདི་ལྟར་མཁའ་དང་རྣམ་ཤེས་ཕུང་པོ་
དག་པ་ཡེ་ཤེས་ཀྱི་རིགས་ཀྱི་རྡོ་རྗེ་སྔོན་པོ་དབུས་དང༌། འདུ་བྱེད་དག་པ་དོན་གྲུབ་ཀྱི་རིགས་
རལ་གྲི་ནག་པོ་དབ༵ང་པོར་འགྱུར་ཏེ་ཞེས་པ་ཤར་དང༌། ཚོར་བ་དག་པ་རིན་འབྱུང་གི་རིགས་
ཀྱི་དབང་གིས་ལྷོར་ནི་རིན་ཆེན་དམར་པོའོ། །གཡོན་ཞེས་བྱང་དུ་འདུ་ཤེས་དག་པ་འོད་
དཔག་མེད་པའི་རིགས་ཀྱི་དབང་གིས་འདབ་མ་བརྒྱ་དང་བཅས་པའི་པདྨ་དཀར་པོ་དག་དང༌།
ནུབ་ཏུ་གཟུགས་དག་པ་རྣམ་སྣང་གི་རིགས་འཁོར་ལོའི་མཚན་མ་སེར་པོ་དྭང༌། སྒྲོལ་མ་
སོགས་ཡུམ་བཞིའི་མཚན་མ་ནི། མེར་ནི་རླུང་ཁམས་དག་པའི་གྲི་གུག་ནག་པོ་ངེས་པར་
པདྨའི་འདབ་མ༵་ལ་གནས་ཤིང་ལྷ་མིན་ཟུར་དུ་མེ་ཁམས་དག་པ་ལྕགས་ཀྱུ་དམར་པོ་དག་ཏུ་
འགྱུར་རོ། །རླུང་དུས་ཁམས་དག་པ་རྡོ་རྗེ་ཞགས་པར་འགྱུར་ཏེ་ཁ་དོག་སེར་པོའོ། །ཀྱེ་མི་ཡི་
བདག་པོ་དབང་ལྡན་ནམ་དྲག་པོའི་འདབ་མ་དག་ལ་ཆུ་ཁམས་དག་པའི་མདོག་དཀར་བའི་
རྩེ་གསུམ་མོ། །དེ་ལྟར་ལྷ་དགུ་དང་དེ་སྟེང་བཅུ་གསུམ་མ་ལ་ནི། ཤར་གྱི་སྒོར་ནི་རལ་གྲི་ནག་
65པོའི་སྤྲིན་དང་མཚུངས་པ་དག་ཁྲོ་བོ་ཕྲག་དོག་རྡོ་རྗེ་སྟེ། ལྷོར་ནི་རྡོ་རྗེའི་དབྱུག་པ༵་དམར་པོ་
འདོད་ཆགས་རྡོ་རྗེའོ། །ཆུ་རུ་སྟེ་ནུབ་ཏུ་དཔལ་ལྡན་བེ་ཅོན་སེར་པོ་གཏི་མུག་རྡོ་རྗེ་དག་ཏུ་རབ་
ཏུ་འགྱུར་ཏེ་ངེས་པར་བྱང་དུ་ཐོ་བ་དཀར་པོ་ང་རྒྱལ་རྡོ་རྗེ་དག་ཀྱང་ངོ༌། །དབུས་ཀྱི་རྡོ་རྗེ་སྔོན་
པོ་ནི་ཁྲོ་བོའི་རྒྱལ་པོ་ཞེ་སྡང་རྡོ་རྗེའོ། །དེ་ཡང་སྦྱིན་བདག་གི་རྒྱས་བསྡུས་ཇི་ལྟར་མོས་པའི་
སེམས་ཀྱི་རྗེས་སུ་འབྲང་བའི་བྲི་ཚུལ་ཤེས་ནས་ལྷ་དགུ་མ་ནས་ཤིན་ཏུ་རྣམ་པ༵་མང་པོ་ཡི་ལྷ་
གྲངས་ཅན་དུས་ཀྱི་འཁོར་ལོ་ཡི་དཀྱིལ་འཁོར་དག་ནི་ཇི་སྲིད་པར་གྱུར་པའི་བར་དུ་བྲི་བར་
བྱས་ནས་དེར་མཆོད་པ་སོགས་བྱ་ཁ་ནི། དེ་སྔ་བུ་མེད་པའི་མོ་གཤམ་རྣམས་ཀྱི་བུ་སྐྱེ་བ་ཡི་
དོན་དྭང་གདོན་གྱིས་བཅོམ་པའི་མི་རྣམས་ཀྱི་ནད་གདོན་ཞི་བ་དང་ལུས་དང་བསོད་ནམས་
253

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྒྱས་པའི་དོན་དུ་འདི་དག་མཛོད་ཅིག་ཅེས་པའོ། །དེ་ནས་གདོན་གྱིས་ཟིན་པ་རྣམས་ཀྱི་ཁྲུས་
ཀྱི་ཆོ་ག་གསུངས་པ། འདིར་དཀྱིལ་འཁོར་གྱི་ཕྱོགས་སུ་དབང་ལེར་གསུངས་པ་ལྟ་བུའི་མཚན་
ཉིད་དང་ལྡན་པའི་བུམ་པ༵་བརྒྱད་ནི་རིན་ཆེན་ལྔ་དང་བཅུས་པ་དང་གཞན་ཡང་སྨན་ལྔ་ལ་
སོགས་པ་དང་ལྡན་པའི་ཆུས་བཀང་བ་འོ་མ་ཅན་གྱི་ཤིང་གི་འདབ་མ་ཡིས་བུམ་པའི་པདྨའི་ཁུ་
རྒྱན་བྱས་པ་ཅན་དང་། སོ་མ་བཏང་བའི་ཁམ་ཕོར་གཙང་མ་ནི་བདུན་གྱིས་ཆུ་གཙང་མ་དང༌།
བདུད་རྩི་ལྔ་དང་ལ་སོགས་པའི་སྒྲས་ཕྱིའི་བདུད་རྩི་ལྔ་ནི་འོ་མ་དང་ཞོ་དང་མར་དང་སྦྲང་རྩི་
དང་བུར་ཤིང་གི་ཁུ་བ་ལྔ་དང་དྲི་བཟང་པོའི་དྲིའི་ཆུ་སྟེ་དེ་རྣམས་ཀྱིས་བཀང་བའི་ཁམས་ཕོར་
གྱི་ཆུ་ལ་སོགས་པས་ཡི་གེ་དྲུག་པ་སྤེལ་ཚིགས་དང་བཅས་པས་བསྒྲུབ་བྱ་བཀྲུས་ཏེ། སླར་
ཡང་བུམ་པ་བརྒྱད་དང་རྒྱལ་བ་དང་རྣམ་རྒྱལ་གྱི་བུམ་པའི་ཆུས་ཀྱང་བཀྲུ་བར་བྱའོ། །དེ་ནས་
སླར་ཡང་ཉུངས་ཀར་སོགས་ཀྱིས་ངེས་པར་བྲབ་ཅེས་པ། དང་པོར་བ་ཡི་འོ་ཞོ་མར་ལྕི་བ་ཆུ་
སྟེ་བ་བྱུང་ལྔའི་ཆང་བུས་ནད་པ་ལ་བྱབས་པར་བྱའོ། །དེ་ནས་མེ་འབར་བའི་རྩའི་ཐབ་རྣམས་
དང༌། འགྱུར་མངས་སུ་རྩྭའི་ཁྲེས་པོ་ཞེས་བསྒྱུར་ཏེ་རྩའི་ཆུན་པོ་མེ་སྦར་བས་བྱབས་པ་དང༌།
ཉུངས་ཀར་གྱིས་ཁྱབས་པ་དང་། ཁམ་ཕོར་དང་སིང་རས་ཟན་གྱི་གོང་བུ་སྟེ་ཆང་བུ་རྣམས་ཀྱིས་
རེ་རེ་ནས་བྱབས་པར་བྱས་ནས། དཀྱིལ་འཁོར་ལ་དྲི་དང་བདུག་པ༵་མར་མེ་རྣམས་དང་རྣམ་
པ་མང་པོའི་འབྲས་བུ་དང་རོ་སྣ་ཚོགས་པའི་ཞལ་ཟས་དང༌། མེ་ཏོག་དཀར་པོ་དག་དང་གོས་
སྣ་ཚོགས་པ་རྣམས་ཀྱིས། རྣམ་པ༵ ར་བཀྲ་བའི་མཆོད་པ་སྣ་ཚོགས་བྱས་ཏེ། སླར་ཡ༷ང་གསོལ་
གདབ་སྡིག་བཤགས་སོགས་སྔོན་དུ་འགྲོ་བས་སློབ་མའི་གནས་གསུམ་བྱིན་རླབས་སོགས་
ཀྱིས་རབ་ཏུ་གནས་པར་བྱས་ནས་དཀྱིལ་འཁོར་དུ་གཞུག་པར་བྱ་བ་དང༌། དེར་བུམ་པའི་ཆུ་
ལ་སོགས་པས་དབང་བསྐུར་བ་སྦྱིན་པར་བྱ་ཞིང༌། དེ་ནས་ཞི་བའི་བསྲེག་བྱ་དག་ནི་སྦྱིན་
སྲེག་བྱ་སྟེ། བསྲེག་བྱའི་རྫས་ནི་འོ་མ་དང་སོ་བ་དང་ཏིལ་ལ་སོགས་པ་ཞེས་པ་དུརྦ་དང་
254

དུས་འཁོར་ནང་ལེ་འགྲེལ
ཡུངས་ཀར་འབྲས་ལ་སོགས་པའི་རྫས་དང༌། འོ་མའི་རྐང་འཐུང་སྟེ་འོ་མ་ཅན་གྱི་ཤིང་ལྔ་
རྣམས་དག་གི་ཡ༷མ་ཤིང་མདའ་བརྒྱ་ཞེས་ལྔ་བརྒྱ་དག་འབུལ་བ་དང་། མཆོད་ཡོན་དག་དང་
མེ་ལྷ་སྤྱན་དྲང་བ་དང༌། ཞབས་བསིལ་འབུལ་བ་དང་ནི། དེ་བཞིན་ཉིད་དུ་རྗེད་པ་སྟེ་བསྟོད་
ཅིང་ཕྱག་འཚལ་བ་དང་། གོང་ལྟར་མཆོད་པ་བྱ་བ་འདི་དག་ནི། རབ་མཆོག་ས་ཡི་སྟེང་དུ་མ་
མོ་རྣམས་ཀྱིས་གཟིར་བ་ཡི་བྱིས་པ་རྣམས་དང་གཞན་དག་གདོན་གྱིས་བཟུང་བ་དག་གི་ནད་
གདོན་ཞི་བའི་དོན་དུ་བྱ་བ་སྟེ། དེ་བཞིན་དུ་རིགས་སུམ་ཅུ་རྩ་དྲུག་གི་རྣལ་འབྱོར་མ་རྣམས་ནི་
ཀྱེ་མི་ཡི་བདག་པོ་ཞི་རྒྱས་སོགས་ལས་ཀྱི་དོན་དུ་དུས་ཀུན་ཏུ་ནི་མཆོད་པ༵་དག་ཏུ་བྱ་བ་ཉིད་
དུ་འགྱུར་རོ། །འདིར་གང་ཞིག་མ་བརྗོད་པའི་མཆོད་པ་དང་སྦྱིན་སྲེག་སོགས་ཀྱི་ལས་ཀྱི་ཆོ་ག་
ནི་དབང་གི་ལེའུ་ལས་གསུངས་པ་བཞིན་དུ་བྱའོ། །མདོར་བསྡུས་ལྔ་པ་ནས་འདིའི་བར་དུ་
འགྲེལ་བར་བཅུད་ལེན་ལ་སོགས་པ་དང་བྱིས་པའི་རྒྱུད་ཀྱི་མདོར་བསྡུས་ཆེན་པོ་དྲུག་པས་
བཤད་པར་མཛད་དོ། །བཅུ་བདུན་པ་ལྟ་བ་ཐམས་ཅད་རྗེས་སུ་དཔགས་པས་ཡོངས་སུ་བརྟག་
པའི་ངོ་བོ་ཉིད་ཀྱི་གནས་པ་ནི། བདག་མེད་ལས་ཀྱི་རྣམ་སྨིན་སོགས་ཚིགས་བཅད་བརྒྱ་ང་ལྔ་
པ་ནས་བརྒྱ་བདུན་ཅུ་བའི་བར་གྱིས་བསྟན་ཏེ། འདིར་རང་དང་གཞན་གྱི་ལྟ་བའི་ཁྱད་པར་གྱི་
འདོད་པ་རྣམ་པར་གཞག་པ་གསུངས་པ། འཇིག་རྟེན་ཐ་སྙད་ཀྱི་དབང་གིས་སྣང་བ་བརྟག་
པར་བྱ་བའི་གཞི་ཕུང་པོ་དང་ཁམས་དང་དབང་པོ་སོགས་ལ་འདི་དང་འདི་ཞེས་རྣམ་པར་
དཔྱོད་པའི་སྒོ་ནས་གྲུབ་མཐའ་འཇོག་པ་སྤྱི་ཙམ་ལ་སངས་རྒྱས་པ་དང་མུ་སྟེགས་པ་ལ་ཁྱད་
མེད་ལ། འཇིག་རྟེན་པ་རྣམས་བདེ་བ་ཐོབ་ཅིང་སྡུག་བསྔལ་འདོར་བའི་དངོས་གྲུབ་བམ་
དགོས་པའི་ཆེད་དུ་དེ་ཁོ་ན་ཉིད་འཚོལ་བའི་ལྟ་བ་དང་སོ་སོའི་བློས་གང་དཔོགས་པ་ཙམ་གྱི་
གྲུབ་མཐའ་འཇོག་པར་མཚུངས་མོད་ཀྱི་དངོས་པོའི་རང་བཞིན་ཕྱིན་ཅི་ལོག་ཏུ་འཛིན་པ་དང་
ཕྱིན་ཅི་མ་ལོག་པར་རྟོགས་པའི་སྒོ་ནས་ལྟ་བ་དང་གྲུབ་མཐའ་མཆོག་དམན་དུ་འགྱུར་བ་ཡིན་
255

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལ༑ དེ་ལྟར་ལྟ་བ་དང་གྲུབ་མཐའ་སྣ་ཚོགས་སུ་འགྱུར་བ་ནི། འདིར་རྡོ་རྗེ་གུར་གྱི་རྒྱུད་སོགས་
ལས། དངོས་པོ་གང་དང་གང་གིས་ནི། །མི་རྣམས་ཡིད་ནི་ཡང་དག་སྦྱར། །དེས་དེའི་རང་
བཞིན་ཉིད་འགྱུར་ཏེ། །སྣ་ཚོགས་གཟུགས་ཀྱི་ནོར་བུ་བཞིན། །ཞེས་གསུངས་པ་ལྟར། སྣ་
ཚོགས་སུ་བཟུང་བའི་བག་ཆགས་ཀྱི་དངོས་པོ་གང་དང་གང་གིས་ནི། མི་རྣམས་ཀྱི་ཡིད་ལ་
ཡང་དག་པར་སྦྱར་བ་དེས། སེམས་དེ་ནི་བག་ཆགས་དེའི་རང་བཞིན་འཛིན་པ་ཉིད་དུ་འགྱུར་
ཏེ༑ དཔེར་ན་སྣ་ཚོགས་གཟུགས་ཀྱི་ནོར་བུ་ཞེས་པ། རས་ཁ་དོག་གང་དང་འཕྲད་པ་དེའི་ཁ་
དོག་ཏུ་འགྱུར་བ་བཞིན་ནོ། །དེས་ན་ཇི་ལྟར་སྣང་བ་ལ་བརྟེན་པའི་ཐ་སྙད་ཅན་ལས་བྱེད་པ་པོ་
གང་ཟག་དང༌། དེའི་བྱེད་པ་མིག་སོགས་དང་ལས་སུ་བྱ་བ་གཟུགས་སོགས་ཡིན་པ་ཙམ་ལ་
སངས་རྒྱས་པ་དང་མུ་སྟེགས་དག་ལ་བྱེ་བྲག་མེད་མོད། དེ་ལྟ་ན་ཡང་དངོས་པོ་རྣམས་ཀྱི་ཀུན་
རྫོབ་ཀྱི་རང་བཞིན་རྟོགས་ཚུལ་ལ་ཡང་ཕྱི་དང་ནང་པའི་ཁྱད་པར་ཆེ་མོད་ཀྱི། གཙོ་བོར་སྟོང་
པ་ཉིད་ཀྱི་དོན་ལ་ནི་བྱེ་བྲག་ཆེས་མི་མཐུན་པ་ཡོད་དེ། ཕྱི་རོལ་པའི་ལྟ་བ་ཐམས་ཅད་ཚུར་
མཐོང་གི་ལམ་ལས་བརྒལ་མ་ནུས་པས་བདག་ཡོད་པ་དང་ཕུང་སོགས་དངོས་པོ་ཡོད་པར་
འདོད་པ་མཚུངས་ལ། ནང་པ་སངས་རྒྱས་པས་ནི་བདག་མེད་པ་དང་སྟོང་པར་སྨྲ་བ་ཡིན་པས།
དང་པོ་སངས་རྒྱས་པའི་གཞུང་གི་འདོད་པ་སྤྱི་རྣམ་པར་གཞག་པ་ནི། གང་ཟག་དང་ཆོས་ཀྱི་
བདག་མེད་པ་གཉིས་དང་། ལུས་ངག་ཡིད་གསུམ་གྱི་ལས་ཀྱི་རྣམ་པར་སྨིན་པ་ལས་གནས་
འདོད་གཟུགས་གཟུགས་མེད་ཀྱི་སྲིད་པ་གསུམ་དང་། དུས་ཀྱི་འགྲོ་བ་སྟེ་འགྲོ་བ་དྲུག་དང༌།
དེ་དག་གི་གནས་དེ་རྣམས་སུ་འཁོར་བ་རྒྱུ་གང་ལས་འབྱུང་ན། ཡན་ལག་བཅུ་གཉིས་ཀྱི་རྟེན་
ཅིང་འབྲེལ་བར་འབྱུང་བ་ལས་ཡང་དག་པར་བྱུང་བ་དང༌། རིག་བྱེད་བདེན་པ་ཞེས་འཕགས་
པའི་བདེན་པ་བཞི་རྣམས་ནི་ཐེག་པ་གསུམ་གྱི་ལམ་ཐུན་མོང་པ་དང༌། གཉིས་ཀྱིས་བསྒྱུར་
བའི་དགུ་ནི་མ་འདྲེས་སངས་རྒྱས་ཆོས་རྣམས་ཏེ་ཞེས་པ་དགུ་གཉིས་བཅོ་བརྒྱད་ཀྱི་གྲངས་
256

དུས་འཁོར་ནང་ལེ་འགྲེལ།
དང་ལྡན་པའི་སངས་རྒྱས་ཀྱི་ཆོས་མ་འདྲེས་པ་ནི་ཐེག་ཆེན་མདོ་སྔགས་གཉིས་ཀའི་ཐོབ་བྱའི་
འབྲས་བུ་དང་། གཞི་གཟུགས་སོགས་ཕུང་པོ་ལྔ་དང༌། འབྲས་བུ་ཆོས་སྐུ་སོགས་སྐུ་གསུམ་
དང༌། སྔགས་ཀྱི་ཐུན་མོང་མིན་པའི་ཆོས་སྐད་འོད་གསལ་ལྷན་ཅིག་སྐྱེས་པའི་ཡེ་ཤེས་དང་།
དེ་བཞིན་ཉིད་དུ་བླུན་པ་བེམས་པོ་མ་ཡིན་པའི་རྣམ་ཀུན་མཆོག་ལྡན་གྱི་སྟོང་པ་ཉིད་པྲ་ཕབ་
པ་ལྟ་བུ་སྟེ། སྣང་སྟོང་ཟུང་འཇུག་གི་སྟོང་ཉིད་མཐའ་དང་བྲལ་བ་ཉིད་ཡིན་པར་བསྟན་ཏོ། །
དགག་བྱ་བཅད་པའི་མེད་དགག་གི་སྟོང་པའང་རང་གི་ངོ་བོ་རྐྱང་པའི་ཆ་ནས་རྡུལ་དུ་གྲུབ་པའི་
བེམ་པོ་མིན་ཡང་ཤེས་པ་མེད་པའི་བླུན་པ་ཡིན་པ་ལ་ནི་འདྲ་བས། དེ་ལས་ཀྱང་འདས་པའི་
རྣམ་ཀུན་མཆོག་ལྡན་གྱི་སྟོང་ཉིད་འོད་གསལ་བསྟན་པའོ། །དེ་ལྟར་ཆོས་འདི་དག་གང་དུ་
བརྗོད་ཅིང་བསྟན་པ་དེ་ནི་ངེས་པར་རྡོ་རྗེ་ཅན་གྱི་སྟེ་སངས་རྒྱས་ཀྱི་བསྟན་པ་དྭག་ཏུ་རབ་ཏུ་
འགྱུར་ཏེ། གདུལ་བྱའི་བསམ་པའི་དབང་གིས་དོན་དེ་རྣམས་ཐེག་པའི་རིམ་པས་བསྟན་པར་
མཛད་དོ། །གཞུང་གང༵་དུ་རིག་བྱེད་མཆོད་སྦྱིན་སྙན་ངག་ངེས་བརྗོད་སྲིད་སྲུང་མཆན་བཞི་པོ་བྱེད་པ་པོས་
མ་བྱས་པའི་རང་བྱུང་ཡིན་པ་དང་། ཚངས་པའི་ཁ་ལས་བྲམ་ཟེ་དང་ལག༵་པ༵་ལས་རྒྱལ་རིགས་
དང༌། རྐང་པ༵་ཡི་བརླ་ལས་རྗེ་རིགས་དང་། རྐང་པ་ལས་དམངས་རིགས་དང་། དེ་ལ་སོགས་
པ་ཚངས་པའི་ལུས་དག་ཀྱང་སྐྱེ་བོའི་སྐྱེ་གནས་ཡིན་པར་ཁས་ལེན་ཏེ། ཨུ་ཤྭ་མེ་དྷ་ཞེས་པ་རྟ་
གཙང་གི་མཆོད་སྦྱིན་ཏེ་རྟ་དཀར་པོ་སྤུ་གཞན་མ་འདྲེས་པ་བྲམ་ཟེའི་ཆོ་གས་མཆོད་སྦྱིན་བྱས་
པ་དག་ལས་གཞན་པ་མཐོ་རིས་སྒྲུབ་བྱེད་མཆོག་གི་ཆོས་མེད་ཅེས་པ་དེ་ནི་ཚངས་པའི་
བསྟན་པ༷ར་འགྱུར་ལ། ‘དེ་མཚུངས་གླུ་དབྱངས་ཆོས་སུ་སྨྲ་བ་ཁྱབ་འཇུག་པའི་འདོད་པ་ནི་སྣོད་
བཅུད་འདི་ལ་བྱེད་པ་པོ་གཞན་རྡུལ་ཕྲ་རབ་རྟག་པ་ཡོད་པ་དང༌། གསོན་ལུས་ལ་ཁྱབ་པའི་
བདག་རྟག་གཅིག་རང་དབང་བ་ཡོད་པ་དང་། བདག་དེས་བྱས་པའི་ལས་ཡོད་པ་དང་། དུས་
གསུམ་རྟག་པའི་རྫས་སུ་ཡོད་པ་དང༌། ས་སོགས་འབྱུང་བ་ལྔའི་རང་བཞིན་གྱི་རྫས་ཡོད་པ་
257

མི་ཕམ་བཀའ་འབུམ། ༼ཞ༽
རྒྱུད་སྡེ་སྤྱི་འགྲེལ་གྱི་སྐོར།
དང་ནི། སྙིང་སྟོབས་སོགས་རྫས་ཀྱི་ཡོན་ཏན་གསུམ་ཡོད་པ་དང༌། འདིའི་ལུགས་ཀྱི་སྟོང་པ༵་
ཉིད་ནི་དངོས་པོ་རྣམས་སྐད་ཅིག་མ་མིན་ཡང་མཐར་ཞིག་པར་གྱུར་པ་ཉམས་པའི་ཆོས་ཆད་
སྟོང་དུ་ཡོད་པར་འདོད་དེ། དངོས་པོ་ཐམས་ཅད་མཐར་ཞིག་ཅིང་ཉམས་པ་ཆད་སྟོང་དེའི་ངང་
དུ་ཐིམ་ནས་གཅིག་ཏུ་གྱུར་བ་ལ་སོགས་པས་ད་ད་ལྟ་མི་མཐོང་བར་འདོད་དོ། །སོགས་སྒྲས་ཕྲ་
མོར་གྱུར་པས་མི་མཐོང་བ་རྡུལ་ཕྲ་རབ་ཡོད་ཀྱང་དངོས་སུ་མི་མཐོང་བ་ལྟ་བུ་སོགས་བཟུང་
ངམ་སྙམ། བྱེད་པ་པོ་ཞེས་བྱ་བ་ནི་དགེ་མི་དགེ་བས་བྱས་པ་དེ་ནི་བདེ་སྡུག་གི་འབྲས་བུའི་རྒྱུ་
སྟེ་དེ་ལྟ་བུའི་འབྲས་བུ་སྟེར་བར་བྱེད་པའི་རྒྱུ་ཡོད་དོ་ཞེས་རབ་ཏུ་གསལ་ཞིང་ངེས་པར་བསྟན་
པ༷་དེ་ནི་དུས་ཀྱི་འཁོར་ལོ་འདིར་ཁྱབ་འཇུག་པ་དག་གི་འདོད་པ་མདོར་བསྡུས་པའོ་Cཞེས་དེའི་
ཆོས་ལུགས་སོ། །འཁྲིག་པ་ཆོས་སུ་སྨྲ་བ་དབང་ཕྱུག་པའི་འདོད་པ་ནི། སྤྱིར་ཁྱབ་འཇུག་པའི་
བྱེད་པོ་དང་བདག་དང་ལས་དང་དུས་དང་རང་བཞིན་དང་ཡོན་ཏན་སྟེ་ལམ་དྲུག་འདོད་པ་དང༌།
སྟོང་ཉིད་ཅེས་ཞིག་པའི་སྟོང་པ་ནི་མཐར་མྱང་འདས་སུ་འདོད་པ་རྣམས་དབང་ཕྱུག་པས་ཀྱང་
འདོད་དེ་གྲུབ་མཐའི་ཁོག་མཚུངས་པ་ཡིན་ལ། ཚངས་པ་དབང་ཕྱུག་ཁྱབ་འཇུག་གསུམ་པོ་ལྷ་
ངོ་བོའམ་རང་བཞིན་གཅིག་པའམ་གཟུགས་གཅིག་པར་འདོད་དེ། སྐུ་ཚངས་པ། གསུང་
དབང་ཕྱུག །ཐུགས་ཁྱབ་འཇུག་ཅེས་འདོད་དོ། །འདིར་དབང་ཕྱུག་པས་ལུས་ལ་ལམ་དྲུག་
ཅེས་པ་ལུས་ཀྱི་དབང་པོ་དྲུག་སྟེ་ཡུལ་ལ་འཇུག་པར་བྱེད་པའི་ལམ་དེ་རྣམས་དང་། དེ་ཉིད་ལྔ་
ཞེས་པ་འབྱུང་བ་ལྔ་དང༌། མཆོག་གི་གོ་འཕང་ཞེས་པ་དྲུག་པ་ཡེ་ཤེས་ཀྱི་ཁམས་དང༌། མ
ལུས་པ་ཞེས་པ་ཡང་ཁམས་ཐམས་ཅད་གཅིག་ཏུ་འདྲེས་པར་གྱུར་པའི་རང་བཞིན་ནོ།
མིས་སེམས་ཅན་གྱི་ཁམས་མ་ལུས་པ་ཞེས་འདོན། དེ་ལས་གཞན་ནི་སྔགས་ཀྱི་ལུས་ཞེས་ཨཱ་
ལི་ཀཱ་ལིའི་བདག་ཉིད་ཅན་གྱི་སྔགས་ཀྱི་དེ་ཉིད་དོ། །རིག་པ་ཞེས་པ་འདོད་པའི་དགའ་བ་
ཉམས་སུ་མྱོང་བའི་ཕྱིར་འདོད་པའི་སྒྱུ་རྩལ་སོགས་ཀྱི་སྒོ་ནས་འདོད་པའི་དེ་ཁོ་ན་ཉིད་བསྟན་
258

དུས་འཁོར་ནང་ལེ་འགྲེལ།
པའོ། །བདག་ཅེས་པ་བདག་གི་དེ་ཁོ་ན་ཉིད་རྟག་པའོ། །དམ་པའི་ཞི་བ་ཉིད་དང་ཞེས་པ། ཞི་
བ་དབང་ཕྱུག་གི་དེ་ཁོ་ན་ཉིད་ནི་བརྟན་གཡོའི་དངོས་པོ་ཐམས་ཅད་ལ་ཁྱབ་པའི་རང་བཞིན་
ཞི་ཞིང་ཕྲ་བ་ཆོས་རྣམས་ཀྱི་དམ་པར་གྱུར་པའོ། །ཞི་བ་དེ་ནི་གཟུགས་སྤུངས་པ་སྟེ་རགས་པའི་
རྣམ་པ་ཅན་མ་ཡིན་པར་ཕྲ་བ་དང་ཡང་བ་ལ་སོགས་པའི་ཡོན་ཏན་གྱིས་ཕྲ་ཞིང་དཔག་པར་
དཀའ་བ་ཞི་བའི་དེ་ཉིད་ནི། རྣམ་པ་གསུམ་གྱི་གནས་ན་གནས་པ་སྟེ། འདི་ལྟར་ཤ་རུས་
སོགས་ལུས་ཀྱི་གོང་བུ་ལ་གནས་པ་དང༌། ངག་ཏུ་བརྗོད་པའི་ཚིག་ལ་གནས་པ་
གཟུགས་ལ་གནས་པ་ཞེས་པས་སྐད་དོད་ཀྱི་དབང་ལས་གཟུགས་སུ་བྱས་ཀྱང་རང་བཞིན་ལ་
གནས་པ་ཞེས་རྣམ་པར་རྟོག་པའི་སེམས་ཀྱི་རང་བཞིན་ལ་གནས་པ་སྟེ་སད་རྨི་གཉིད་འཐུག་
གི་སྐབས་ཀུན་ཏུའོ། །དེ་ལྟར་ལུས་ངག་ཡིད་རྣམ་པ་གསུམ་གྱི་གནས་ན་གནས་པ་ཞི་བ་དག་
གི་སྦྱོར་དང་ཞེས་པ་སེམས་ཅན་རྣམས་སྐྱེ་བའི་དུས་སུ་དབང་པོ་ལ་སོགས་པ་སྐྱེད་པའམ་སྦྱོར་
བའམ་འདུས་པར་བྱེད་པ་དང༌། འཆི་བའི་དུས་དེ་དག་གི་ཚོགས་པ་རྣམ་པར་འབྲལ་ཞིང་
གཏོང་བའི་དངོས་པོ་དག་ཏུ་གྱུར་པ་ནི་དབང་ཕྱུག་ཞི་བའམ་ཕྲ་བ་དེ་ཉིད་ཡིན་ནོ་ཞེས་འདོད་
པ་སྟེ། གང་ཞིག་ཕྲར་གྱུར་གཅིག་ཏུ་སྐྱེ་གནས་འདུག །དེ་ཡིས་འདི་ཀུན་སྐྱེ་ཞིང་འཇིག་པར་
བྱེད། དེ་ཉིད་དབང་བདག་མཆོག་སྦྱིན་ལྷ་མཆོད་བྱ། །ཡོན་ཏན་བྱེད་པ་ཤིན་ཏུ་ཞི་བ་ཐོབ། །
ཅེས་དང༌། ཕྲ་ཞིང་བསམ་གྱིས་མི་ཁྱབ་རབ་ཏུ་སྲབ་བྱེད་ཀུན་རིག་ཐམས་ཅད་བྱེད། རྣལ་
འབྱོར་གོམས་པས་ཐོབ་པའི་བློ་ཅན་བསམ་གཏན་ཡུལ། ཉི་མ་ཟླ་བ་ཆུ་མེ་རླུང་ཕྱོགས་ནམ་
མཁའི་ལུས་ཅན་ཏེ། ཞི་བའི་བདེ་དགའ་བསྒྲུབ་པར་འདོད་པ་རྣམས་ཀྱིས་དབང་ཕྱུག་རྟག་ཏུ་
བསྒོམ། ཞེས་བཤད་དོ། །ཐིག་ལེའི་དབྱེ་བ་ཞི་བ་ཉིད་དང་ཞེས་པ། ཁུ་བ་འཕོ་བ་འཛག་
བདེའི་གནས་སྐབས་ཀྱི་བདེ་བ་དེ་ནི་དབང་ཕྱུག་ཞི་བ་སྟེ། དབང་ཕྱུག་གི་སྒྲ་བསྒྲགས་པའི་
རྒྱུད་ལས། དབང་ཕྱུག་ནུས་མ་མཉམ་སྦྱོར་བས། རྨད་དུ་བྱུང་བའི་བདེ་བ་སྐྱེ། །ནུས་ཅན་ཚུལ་
259

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྱིས་བསྒོམ་པ་ཡིས། །ཡང་དག་དུ་ན་དངོས་པོ་མེད། །ནུས་ཅན་མ་ཡིན་སྟོང་ཉིད་ལྟ། སྒྲོ་
འདོགས་ཐམས་ཅད་རྣམ་འཇོམས་པའོ། །ཞེས་དང་། ལྷ་མོ་རིན་ཆེན་གནས་འདི་ནི། །དབང་
ཕྱུག་དྲག་དང་ནུས་ལྡན་མཆོག །ལྟེ་བར་ཆུར་ནི་སོང་བ་སྟེ། །མཚོན་བྱ་མཚོན་བྱེད་ལས་ངེས་
གྲོལ། །ཞེས་བཤད་ཅིང༌། སགཞན་ཡང༌། དབང་ཕྱུག་འཁྲིག་པ་གྲུབ་པ་ལས། །དབུ་མའི་ཡེ་
ཤེས་སྐྱེ་བར་འདོད། །བུམ་པ་ཅན་གྱི་རླུང་གིས་ནི། །བསྐལ་པའི་བར་དུ་འཆི་མེད་འགྲུབ། །
ཅེས་སོགས་འཁྲིག་པ་ཆོས་སུ་སྨྲ་བ་དང༌། རླུང་གི་རྣལ་འབྱོར་མང་པོ་ཡང་བཤད་དོ། །མཐའ་
དག་ལུས་ལ་གནས་པ་ཞེས་པ་ནི། །རྒྱུ་བ་དང་མི་རྒྱུ་བ་ཐམས་ཅད་ལ་ཁྱབ་པ་སྟེ། །གོང་དུ་
དམ་པའི་ཞི་བ་ཞེས་པ་ཞི་བ་རང་གི་ངོ་བོ་བསྟན་པའི་ཆ་ནས་བརྗོད་ལ། །འདིར་ངེས་བརྟན་
གཡོ་ཐམས་ཅད་ལ་ནམ་མཁའ་ལྟར་ཁྱབ་པའི་ཆ་ནས་བརྗོད་པའོ། །བཅུ་གཉིས་མདུད་པའི་
དབྱེ་བ་སྟེ་ཞེས་པ་སྲོག་ཆགས་རྣམས་ཀྱི་ལུས་ལ་གནས་པའི་ཁྱིམ་གྱི་དུས་སྦྱོར་བཅུ་གཉིས་ཀྱི་
རླུང་འཕོ་བ་རྣམས་ལ་མདུད་པའི་མིང་གིས་བརྗོད་དེ། དེའི་སྒོ་ནས་དབྱེ་བའི་ལོ་དང་བགྲོད་པ་
དང་དུས་དྲུག་དང་དུས་བཞི་དང་གསུམ་དང༌། ཟླ་བ་དང་ཕྱོགས་དང༌། ཉིན་ཞག་དང་ཆུ་ཚོད་
དང་ཆུ་སྲང་དང་དབུགས་ཀྱི་དབྱེ་བ་རྣམ་པར་བརྗོད་པ་ཡི་དུས་ཀྱི་ཆ་དེ་དག་ཀུན་དུ་དབང་ཕྱུག་
གིས་ཁྱབ་པའོ། །དེ་ལྟར་དབང་ཕྱུག་པ་འདི་དག་གིས་སྣོད་བཅུད་ཐམས་ཅད་དབང་ཕྱུག་དེས་
བྱས་པས་ན། ཐམས་ཅད་ཀྱི་བྱེད་པ་པོ་དབང་ཕྱུག་དེ་གཅིག་པུ་ཡིན་པར་འདོད་དེ། །ཇི་སྐད་
དུ༑ དབང་ཕྱུག་རྫ་མཁན་ལྟ་བུར་སྣ་ཚོགས་འདི་སྤྲུལ་བྱེད་པོར་མ་གྲུབ་ན། །ས་གཞི་འདི་མི་
འགྲུབ་ཅིང་རི་རབ་འདི་མིན་རྒྱ་མཚོ་མ་ཡིན་ཏེ། །ཉི་ཟླ་སྐར་ལྡན་བཀོད་པ་འདི་དག་མིག་ཡུལ
དུ་མི་འགྱུར། །ཡོད་པའི་ཕྱིར་ན་དབང་ཕྱུག་འགྲོ་བའི་བྱེད་པོར་གྱུར་བ་ཡིན། །ཞེས་འདོད་ལ།
གཞན་ཡང༌། སྐྱེ་བ་པོ་འདི་ཤེས་པ་ཡོད་མིན་ཏེ། །བདག་གི་བདེ་སྡུག་བདག་ལ་རང་དབང་
མེད། །དབང་ཕྱུག་གིས་བཏང་ཡང་ན་གཡངས་སའམ། །མཐོ་རིས་དག་ཏུ་འགྲོ་བ་ཁོ་ནར་
260

དུས་འཁོར་ནང་ལེ་འགྲེལ།
འགྱུར། །ཞེས་དང༌། ཡོན་ཏན་ནོར་ལྡན་ཚེ་ཐུང་དང༌། །ངན་པར་སྤྱོད་རྣམས་ཚེ་རིང་དང༌། །
གཏོང་ལྡན་དབུལ་པོ་མཐོང་བས་ན། །དབང་ཕྱུག་གིས་བྱས་གསལ་བ་ཡིན། །ཞེས་སོགས་
རིགས་པ་ལྟར་སྣང་བ་དུ་མས་ཀྱང་དབང་ཕྱུག་བྱེད་པ་པོ་བསྒྲུབ་པར་བྱེད་དོ། །བདག་ཅེས་བྱ་
བ་འཇིག་རྟེན་གྱི་བྱེད་པ་པོར་སྨྲ་བ་རྣམས་ཀྱིས་འདི་སྐད་དུ། སྐྱེས་བུ་དྲང་སྲོང་ཆེན་པོ་ཉི་མའི་
མདོག །མུན་པ་ལས་འདས་གྱུར་པ་དེ་རིག་ན། །འཆི་བ་ལས་འདས་འགྱུར་ཏེ་བདག་གིས་
རྟོགས། །སྐྱེ་མེད་གནས་འགྲོ་བ་ལ་ལམ་གཞན་མེད། །ཅེས་དང༌། ཆེན་པོ་ཉི་མདོག་མུན་
བདུན་གནས། །སྐྱེས་བུ་དེ་ནི་ཁོ་བོས་རིག །དེ་རྟོགས་འཆི་བའི་འཇིགས་མེད་དེ། །ཐར་ཕྱིར་
དེ་ལས་ལམ་གཞན་མེད། །བ་ནི་བ་ཐག་རྣམས་ཀྱི་བཞིན། །ཆུ་ཤེལ་ཆུ་རྣམས་ཀྱི་བཞིན་དང་།།
བླག་ཤ་ཡལ་ག་རྣམས་ཀྱི་བཞིན། །དེ་ནི་ལུས་ཅན་ཀུན་གྱི་རྒྱུ། །ཞེས་བཤད་དོ། །དེ་བཞིན་དུ་
ཚངས་པ་དང་ཁྱབ་འཇུག་པ་རྣམས་ཀྱིས་ཀྱང་ཚངས་པ་དང་ཁྱབ་འཇུག་དག་འཇིག་རྟེན་གྱི་
བྱེད་པ་པོར་འདོད་ཅིང་མཆོད་པར་བྱ་བའི་ལྷ་ཡི་མཆོག་ཏུ་འཛིན་ནོ། །དེ་ལྟར་གོང་བཤད་
ལམ་དྲུག་ནས་བཅུ་གཉིས་མདུད་པའི་དབྱེ་བའི་བར་དུ་བསྟན་པ་འདི་དག་ཐམས་ཅད་གཞུང་
གང་དུ་རབ་ཏུ་བསྟན་པར་གྱུར་པ་དེ་ནི་ངེས་པར་ཞི་བ་པའམ་དབང་ཕྱུག་པ་ཡི་བསྟན་པའོ།།
དེ་ནས་འཇིག་རྟེན་རྒྱང་ཕན་པའི་འདོད་པ་གསུངས་པ། འདིར་ལུས་ཅན་རྣམས་ལ་ཁྱབ་པའི་
དབ༵ང་ཕྱུག་མེད་ཅིང༌། དེ་བཞིན་དུ་བྱེད་པ་པོ་མེད་པ་དང༌། ལས་ཀྱི་རྣམ་པར་སྨིན་པ་དགུ་
ཀྱང་མེད་ལ། སྙིང་སྟོབས་ལ་སོགས་པའི་ཡོན་ཏན་དང་ཡུལ་དྲི་ལ་སོགས་པར་སྣང་བ་རྣམས་
ནི་ས་སོགས་འབྱུང་བའི་ཚོགས་བཞི་པོ་ནི་ད་ལྟ་ཡོད་པ་འདི་ལ་ལོངས་སྤྱོད་པ་ཁོ་ན་ཡིན་པས།
འབྱུང་བའི་ཚོགས་དེ་ལ་ལོངས་སྤྱོད་པ་མེད་པ༵་ན་ཤི་བའི་དུས་སུ་ལས་ཀྱི་འབྲས་བུ་རྗེས་སུ་
མྱོང་བ་མེད་པ༵་སྟེ། ཨ་རུ་དང་བུ་རམ་སོགས་ཡང་དག་པར་སྦྱོར་བ་ལས་མྱོས་པར་བྱེད་པའི་
ཆང་གི་ནུས་པ་གསར་དུ་སྐྱེ་བ་བཞིན་དུ་འབྱུང་བ་རྣམས་ཡང་དག་སྦྱོར་བ་ལས་སེམས་ཅན་སྣ་
261

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཚོགས་སུ་སྣང་བའི་ནུས་པ་འདི་ཟད་དེ་ཤི་བ་ན་འཇིག་རྟེན་ཕ་རོལ་གྱི་ལུས་ལེན་པ་མེད་དེ།
མར་མེའི་འོད་འགགས་པ་བཞིན་ནོ། །ཞེས་འདོད་པ་གསལ་བར་ལྷ་ཡི་བླ་མ་ཕུར་བུ་དག་
གིས་བསྟན་པར་རིག་པར་བྱའོ། །དེ་ལྟར་ཡང་རྒྱང་ཕན་པའི་གཞུང་ལས། ཉི་ཤར་ཆུ་བོ་ཐུར་
དུ་འབབ་པ་དང༌། །སྲན་ཟླུམ་ཚེར་མ་གཟིར་རིང་རྣོ་བ་དང༌། །རྨ་བྱའི་མདོངས་བཀྲ་ལ་སོགས་
ཆོས་རྣམས་ཀུན། །སུས་ཀྱང་མ་བྱས་ངོ་བོ་ཉིད་ཀྱི་བྱུང༌། །ཞེས་དང༌། ཇི་ཙམ་དབང་པོའི་སྤྱོད་
ཡུལ་བ། །སྐྱེས་བུའང་དེ་ཙམ་ཁོ་ནར་ཟད། །བཟང་མོ་མང་ཐོས་གང་སྨྲ་བ། །དེ་དག་སྤྱང་ཀིའི་
རྗེས་དང་མཚུངས། །ཞེས་ཇི་ཙམ་དབང་པོའི་སྤྱོད་ཡུལ་དུ་སྣང་བའི་ཚེ་འདི་གང་ཙམ་ལས་ཚེ་
ཕྱི་མ་མེད་དོ། །བཟང་མོ་ཞེས་བོས་ནས་མང་ཐོས་རྣམས་ཀྱིས་ཚེ་ཕྱི་མ་དང་ལས་ཀྱི་རྣམ་སྨིན་
ཡོད་པ་སྐད་དུ་བཤད་པ་དེ་ནི་སྔོན་རྐུན་པོ་གཡོན་ཅན་ཞིག་གིས་གྲོང་ཞིག་གི་ཕྱི་རོལ་དུ་སྤྱང་
ཀིའི་རྗེས་མང་པོ་བཀོད་ནས་ད་སྟེ་ཞག་བདུན་ནུ་སྲིན་པོ་སྤྱང་ཀི་ཞེས་པ་བྱུང་ནས་གྲོང་ཁྱེར་པ་
ཐམས་ཅད་་ཟ་བས་ཀུན་གྱིས་ནོར་ཅི་ཡོད་ཕྱིར་ཕྱུངས་ནས་མི་རྣམས་ཁྱིམ་དུ་སྒོ་བཅད་དེ་ཕྱི་
རོལ་ཏུ་མིག་མི་ལྟ་བར་བྱས་ན་ལེགས་ཞེས་སྨྲས་པའི་ངག་ལ་ཉན་ནས་དེ་ལྟར་བྱས་པ་ན་རྐུན་
པོས་ནོར་ཐམས་ཅད་ཁྱེར་ཏེ་སོང་བའི་གཏམ་རྒྱུད་ལ་དཔེར་བྱས་པའོ། །དེ་ནས་ཀླ་ཀློ་སྟག་
གཟིག་པ་རྣམས་ཀྱི་འདོད་པ་གསུངས་པ། རཏྣ་ཎ་ཞེས་བྱ་བའི་བྱེད་པོས་རྒྱུ་བ་གཡོ་བ་ནང་གི་
སེམས་ཅན་དང༌། མི་རྒྱུ་བ་ཕྱི་ཡི་བརྟན་པ་ས་སོགས་ཀྱི་དངོས་པོ་ལས་སྐྱེས་པ་མཐའ་དག་
བསྐྱེད་ཅིང༌། ཀླ་ཀློ་སྟག་གཟིག་པ་གོས་དཀར་ཅན་རྣམས་ཀྱི་ཐར་པ་དག་གི་རྒྱུ་ནི་བྱེད་པོ་
རཏྣ་ཎ་དེ་མཉེས་པ༵་ཉིད་བྱས་པ་ལས་ངེས་པར་མི་རྣམས་མཐོ་རིས་སུ་འགྱུར་བ་དང་མ་
མཉེས་ན་དམྱལ་བར་འགྱུར་རོ་ཞེས་བཤད་པ་དེ་ནི་རཧྰ་ཎ་ཡི་བསྟན་པའོ། །ཞེས་གསུངས་ཏེ།
ཡུལ་གྱི་མིང་གིས་སོག་པོ་སྟག་གཟིག་པ་ཞེས་གྲགས་པ་ཀླ་ཀློའི་ཆོས་ལུགས་ཀྱི་གྲུབ་མཐའི་
གཙོ་བོ་རཏྣ་ཎ་བྱེད་པ་པོར་འདོད་པ་འདི་ཡིན་པར་གསལ་ལ། དེང་སང་ཕྱི་གླིང་བ་རྣམས་
262

དུས་འཁོར་ནང་ལེ་འགྲེལ།
ཀྱིས་ཀྱང་གནམ་གྱི་བདག་པོས་འཇིག་རྟེན་འདི་ཐམས་ཅད་བྱས་པས་དེ་དྲིན་ཆེ་ལ། དེའི་
བཀའ་ནི་མི་གསོད་པ་སོགས་སུ་བསྒྲགས་པ་ལྟར་བྱ་ཞིང་དེ་མཉེས་ན་དེའི་གནས་བདེ་སྐྱིད་
ཕུན་སུམ་ཚོགས་པར་སྐྱེ་བ་དང༌། མི་མཉེས་པར་བྱས་ན་ས་འོག་ཏུ་སྡུག་བསྔལ་མྱོང་བའི་
དམྱལ་བར་བཙུད་པར་འགྱུར་ཞེས་ཟེར་བ་འདི་ཡི་ཁུངས་སྟག་གཟིག་པའི་ཆོས་ལུགས་དེ་ཡིན་
པར་འདུག་གོ། །དེ་ནས་བྲམ་ཟེ་རྒྱལ་བ་ཞེས་པ་སྟོན་པར་འཛིན་པ་གཅེར་བུ་པའམ། མཆོད་
འོས་པའམ། ་ནམ་མཁའི་གོས་ཅན་པའམ། ཟད་བྱེད་པའི་འདོད་པ་གསུངས་པ། འདས་པ་
སོགས་དུས་གསུམ་ཉིད་རྫས་སུ་གྲུབ་པ་ཉིད་དང༌། རྫ་ས་ནི་དྲུག་སྟེ། ཞེས་པ། ལུས་འཛིན་
བྱེད་སྲོག་རྟག་པ་དང་། འགྲོ་བ་བཞིར་འཁོར་བའི་ལུས་ཅན་གང་ཟག་དང་། དུས་དང༌། ནམ་
མཁའ་དང༌། དགེ་བ་བསོད་ནམས་དང་། མི་དགེ་བ་སྡིག་པ་དྲུག་ཡིན་ལ། འདི་དག་ལས་
སྲོག་དང་དུས་དང་ནམ་མཁའ་གསུམ་རྟག་པ་དང༌། གཞན་གསུམ་མི་རྟག་པར་འདོད་ཅིང༌།
དུས་ཞེས་བྱ་བ་རྫས་སུ་ཡོད་པ་སྟེ། འབྱུང་བ་རྣམས་ཀྱང་དུས་ཀྱིས་འབྱིན། །སྐྱེ་དགུ་རྣམ་སྡུད་
དུས་ཀྱིས་བྱེད། །དུས་ཀྱིས་གཉིད་ལོག་སད་བྱེད་ཕྱིར། །དུས་ནི་ཤིན་ཏུ་འདའ་བར་དཀའ། །
ཞེས་བཤད་དོ། །སྤྱིར་དངོས་པོ་ཐམས་ཅད་རྫས་ཀྱི་སྒོ་ནས་རྟག་པ་དང་རྣམས་གྲངས་ཀྱི་སྒོ་
ནས་མི་རྟག་པ་དང༌། དེ་བཞིན་དངོས་པོ་རྣམས་རང་བཞིན་གྱི་སྒོ་ནས་གཅིག་དང་། རྣམ་
གྲངས་སམ་རྣམ་པའི་སྒོ་ནས་དུ་མ་ཡིན་པར་འདོད་དོ། །ཚིག་དགུས་བསྒྲུབས་དྭང༌། ཞེས་པ་
ཚིག་གི་དོན་དགུས་ཤེས་བྱ་ཐམས་ཅད་བསྡུས་ཤིང་དེ་ཡི་སྒོ་ནས་ཁོ་རང་གི་གྲུབ་མཐའ་འཇོག་
པའམ་བསྒྲུབ་པར་བྱེད་པ་ཡིན་ལ། ཚིག་གི་དོན་དགུ་ནི། སྲོག་དང་། སྲོག་མ་ཡིན་པ་དང༌།
ཟག་པ་དང༌། སྡོམ་པ་དང༌། སྤུངས་པ་དང་བཅིངས་པ་དང་། ཐར་བ་དང༌། འགྲོ་བ་དང༌། འོང་
བ་དགུ་ཡིན་པར་འགྲེལ་བ་ལས་གསུངས་ལ། ཚད་མའི་དེ་ཁོ་ན་ཉིད་བསྡུས་པ་རྩ་འགྲེལ་
སོགས་སུ་གསུངས་པ་དང་འདིར་གསུངས་པ་གྲངས་འདྲེན་ཚུལ་གྱི་ཁྱད་པར་ཅུང་ཟད་མི་འདྲ་
263

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བ་སྣང་ངོ༌། །དེ་ལ་སྲོག་ནི་བདག་དང་དོན་གཅིག་པར་འདོད་ལ། སྲོག་དེ་ནི་དྲུག་གི་ལུས་ལ་
ཆ༷་ཤས་སོ་ཞེས་པ། ས་ཡི་ལུས་ལ་ཆ་ཤས་དང༌། དེ་བཞིན་ཆུ་མེ་རླུང་གི་ལུས་ལ་ཆ་ཤས་དང༌།
ནགས་ཀྱི་བདག་པོའི་ལུས་ལ་ཆ་ཤས་དང༌། འབྲུའི་ལུས་ལ་ཆ་ཤས་སུ་གནས་པའི་དབྱེ་བ་
དྲུག་པོ་འདི་ནི་ལུས་དྲུག་པོ་དེ་ལ་སྲོག་རྣམས་ཀྱི་ཆ་ཤས་ཡོད་པ་སྟེ། འདི་བའི་ལུགས་ལ་འབྱུང་
བ་བཞི་ལ་ཐུག་རེག་ཡོད་པ་སོགས་ཀྱི་སྒོ་ནས་ལུས་ཡོད་པས་སྲོག་ཡོད་པ་དང༌། ཤིང་རྣམས་
ལ་ཆུ་ཤིང་འབྲུག་སྒྲ་བསྒྲག་ན་སྐྱེ་བས་རྣ་དབང་ཡོད་པ་སོགས་དབང་པོ་སོ་སོ་བ་ཡོད་པའི་ཤིང་
ཡོད་པ་དང༌། བཅད་ན་སྐམ་པ་སོགས་ཀྱི་སྒོ་ནས་ནགས་ཀྱི་བདག་པོའམ་ཤིང་ལ་སྲོག་ཡོད་པ་
དང༌། འབྲུ་རྣམས་བཏབ་ན་སྐྱེ་ཞིང་བསྲེག་ན་རྒྱུན་ཆད་པས་སྲོག་ཡོད་པར་འདོད་ལ། ལུས་
ཅན་རྣམས་བཞིན་དུ་དབང་པོ་ཐམས་ཅད་དང་ལྡན་པའི་སྲོག་ཡོངས་སུ་རྫོགས་པ་མ་ཡིན་པས་
ཆ་ཤས་ཞེས་བཤད་དོ། །སྲོག་གི་ཆ་ཤས་ཡོད་པ་དེ་ལས་གཞན་ནི་སྲོག་ཡོད་པའི་ལུས་ལྔ་
ཞེས་པ་སྟེ། མི་དང་དུད་འགྲོ་ལ་སོགས་པ་ཁམ་ཀྱི་ཁ་ཟས་ཅན་གྱི་ལུས་དང་། གཟུགས་ཁམས་
པའི་ལྷ་རྣམས་ཀྱི་འོད་ཀྱི་ལུས་དང༌། གཟུགས་མེད་པ་ཡིད་ཀྱི་རང་བཞིན་གྱི་ལུས་དང༌།
དམྱལ་བ་སོགས་རྫུས་སྐྱེས་ཀྱི་ལུས་དང༌། མཐའི་ལུས་ནི་ཐར་བའི་དུས་ཀྱི་ལུས་ཏེ། འདི་
རྣམས་ནི་སྲོག་ཡོད་པའོ་གང་ཟག་ཏུ་གདགས་པའི་གཞི་ཡང་འདི་ལྔའོ། །དེ་ལས་གཞན་པའི་
སྒྲ་དྲི་རོ་འོད་ནམ་མཁའ་འཇའ་སོགས་སྲོག་ཡོད་པ་མ་ཡིན་པའོ། །འདིར་ཁ་ཅིག་རང་བཞིན་
གྱི་ལུས་ཞེས་པ་གོང་གི་ས་སོགས་དྲུག་གི་ལུས་ལ་འཆད་ཀྱང་གོང་དང་ཟློས་པ་དང༌། གཟུགས་
གཟུགས་མེད་ཀྱི་ལུས་ལ་སྦྱར་བ་མི་ལེགས་པར་འཛིན་ཀྱང་བཤད་ཚུལ་འདི་ཤིན་ཏུ་ལེགས་
པར་སྣང་ངོ༌། །ཟག་པ་ཞེས་བྱ་བ་ཉོན་མོངས་པ་དང་ལས་ངན་པ་འཁོར་བར་འཁྱམས་པར་
བྱེད་པའོ། །ཟག་པ་དེ་སྡོམ་པར་བྱེད་པ་ལ་སྡོམ་པ་ཞེས་བརྗོད་ཅིང་སྡོམ་པ་དེ་ལ་བྱེ་བྲག་ཏུ་
བརྟུལ་ཞུགས་ལྔ་དང་སྡོམ་པ་ལྔ་ལས། དང་པོ་ནི་སྲོག་གཅོད་སྤངས་ནས་གཞན་ལ་མི་འཚེ་བ་
264

དུས་འཁོར་ནང་ལེ་འགྲེལ
འདིས་རང་གིས་མ་ཚོར་བར་རྐང་འོག་ནས་ཤི་བ་ལའང་ཉེས་པས་རེག་པར་དོགས་ནས་
རྐང་པར་དྲིལ་ཆུང་འདོགས་པ་སོགས་དང༌། མེ་བུས་པས་སྲོག་ཆགས་དེར་ལྕེབ་ནས་འཆིར་
དོགས་པས་དེ་སྤངས་པ་སོགས་སྲོག་ལ་འཚེ་བ་ཤིན་ཏུ་འཛེམ་པ་དང་པོ་དང༌། གཉིས་པ་རྫུན་
སྤངས་པས་གཞན་ལ་གནོད་ཀྱང་བདེན་པར་སྨྲ་བ་དང༌། གསུམ་པ་མ་བྱིན་ལེན་སྤངས་པས་
སྐོམ་ཀྱང་ཆུ་གཞན་གྱིས་མ་བྱིན་ན་མི་འཐུངས་པ་ལྟ་བུ་དང༌། བཞི་པ་མི་ཚངས་སྤྱོད་ཕྱོགས་
མཐུན་བཅས་སྤངས་ནས་ཚངས་པར་སྤྱོད་པ་དང༌། ལྔ་པ་རང་གིས་ཡོངས་སུ་བཟུང་བ་ཐམས་
ཅད་གཏོང་བ་སྟེ་གོས་ཙམ་ཡང་མི་འཛིན་པའོ། །སྡོམ་པ༵་ལྔ་ནི་ལུས་གཅེར་བུར་བྱེད་པ་སོགས་
ལུས་ཀྱི་ཉེས་སྤྱོད་སྤོངས་པ་སྤྱོད་ལམ་གྱི་སྡོམ་པ་དང༌། ངག་མི་སྨྲ་བའམ་ངག་གི་ཉེས་སྤྱོད་སྤོང་
བ་སྐད་ཀྱི་སྡོམ་པ་དང༌། སློང་མོས་འཚོ་བ་ཙམ་གྱིས་ཆོག་ཤེས་བྱེད་ཀྱི་རྙེད་པ་སྣ་ཚོགས་
འཚོལ་བ་སྤོང་བ་ཡོངས་སུ་འཚོ་བའི་སྡོམ་པ་དང༌། སྔར་གྱི་ཁས་བླངས་པ་མི་འདོར་བའམ་
བསོད་སྙོམས་བསླང་བ་ཆུད་ཟོས་སུ་མི་འདོར་བའི་སྡོམ་པའམ། ཡང་ཙ་མི་དང་འགྱུར་མངས་
སུ་ལེན་པ་སྡོམ་པ་ཞེས་འབྱུང་བ་ལྟར་ན་བསོད་སྙོམས་ཀྱང་འཚོ་བ་ཙམ་ལས་ལྷག་མ་ལེན་པ་
སྡོམ་པའོ། །ཉེ་བར་རབ་ཏུ་གནས་པའི་སྡོམ་པ་ནི། གཅེར་བུ་པའི་རྟགས་སྦྲང་གཡབ་དང་རིལ་
བ་སོགས་འཛིན་པ་ལའང་བཤད་པ་སྣང་ལ།ཙ་མིས་ཉེ་བར་བཞག་པ་བསྡོམ་པ་ཞེས་པ་ལྟར་
ན་གསོག་འཇོག་བསྡམ་པ་ལ་ཡང་བཤད། འགྱུར་མངས་སུ། འདོམས་སྟོང་པར་འཇོག་པའི་
སྡོམ་པ་ཞེས་བྱུང་བ་ལྟར་ན་འདོམས་དཀྲིས་ཙམ་ཡང་མི་འཛིན་པའོ་ཞེས་སྔ་མ་རྣམས་གསུངས་
ཀྱང༌། གཅེར་བུ་པ་རང་གི་གཞུང་ལས་ཇི་སྐད་བཤད་པའི་དཀའ་ཐུབ་དང་བརྟུལ་ཞུགས་ལ་
དྲན་ཤེས་དང་ལྡན་པས་རྟག་ཏུ་ཉེ་བར་གནས་པ་ལ་བཤད་ན་ལེགས་པ་འདྲ་སྙམ་དུ་སེམས་
སོ༑ ༑སྤངས་པ་ནི། ཚེ་འདིར་མི་དགེ་བ་གསར་དུ་བྱེད་པ་སྤངས་ཤིང་སྔོན་གྱི་ལས་རྣམས་ཀྱང་
དཀའ་ཐུབ་དང་སྡོམ་པའི་མཐུས་ཟད་པས་འཁོར་བར་འཆིང་བྱེད་ཀྱི་ལས་རྣམས་ཡོངས་སུ་
265

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྤང་པའོ། །བཅིངས་པ་ནི་ལས་མ་ཟད་ཀྱི་བར་དུ་འཁོར་བར་འཁྱམས་པའོ། །འགྲོ་བ་ལྔ་སྟེ།
དམྱལ་བ་དང་དུད་འགྲོ་དང་མི་དང་ལྷ་དང་ཐར་བར་འགྲོ་བའོ། །ཡི་དྭགས་ནི་དམྱལ་བའི་
ཕྱོགས་སུ་བསྡུས་པའོ། །དྭང་གི་སྒྲ་ནི་སྡུད་པའོ། །འོང་བ་ནི་ཚེ་སྔ་མ་ནས་འདིར་འོང་བའོ། །
ཡེ་ཤེས་ནི་ལྔ་སྟེ། སྐྱེས་ཐོབ་ཀྱི་བློ་གྲོས་ཀྱི་ཡེ་ཤེས་དང་། གཞུང་ལུགས་ཐོས་པ་ལས་བྱུང་བའི་
ཡེ་ཤེས་དང་། མཚམས་ཀྱི་ཡེ་ཤེས་ཀྱི་ཐུན་མཚམས་ཏེ་ཐུན་བཞི་རྣམས་སུ་བསྒོམ་པའི་ཡེ་ཤེས་
སམ། ཁ་ཅིག་གིས་འཆི་བའི་འཚམས་སུའང་བཤད། འགྱུར་མངས་སུ་མཐར་ཞེས་པ་ལྟར་ན་
ཐར་བའི་ཡེ་ཤེས་དང༌། ཡོངས་སུ་ཚོལ་བའི་ཡེ་ཤེས་ནི་ཡིད་ཀྱི་རྟོག་དཔྱོད་ཀྱིས་ཤེས་བྱ་
ཡོངས་སུ་ཚོལ་བའི་སྒོ་ནས་དོན་རྟོགས་པ་དང༌། མོའི་ཡེ་ཤེས་ཞེས་པ། ལག་རྩིས་དང་སྐར་
རྩིས་དང་རྒྱུ་མཚན་དང་ལ་ཉེ་བརྟག་པ་མོ་སོགས་ཀྱིས་ལྐོག་གྱུར་ཤེས་པའོ། །སྤྱོད་པ་དག་གི་
དབྱེ་བ་རྣམས། ཞེས་པ་སྤྱོད་པའི་དབྱེ་བ་བཅུ་གསུམ་སྟེ། གོང་བཤད་བརྟུལ་ཞུགས་ཀྱི་དབྱེ་བ་
ལྔ་དང༌། སྡོམ་པའི་དབྱེ་བ་ལྔ་དང༌། ལུས་ཀྱི་གསང་བ་དང༌། ངག་གི་གསང་བ་དང་། སེམས་
ཀྱི་གསང་བ་གསུམ་མོ། །ཕྱི་མ་འདི་གསུམ་ནི། སྒོམ་གསུམ་གྱི་རང་བཞིན་བཅིང་ཐར་དུ་
འགྱུར་ཚུལ་སོགས་ཀྱི་དོན་རིག་པའམ། ལུས་ཀྱི་དཀའ་ཐུབ་དང་། ངག་གི་སྔགས་བཟླ་བ།
སེམས་ཀྱི་ཐར་ལམ་བསྒོམ་པ་གསུམ་ལ་བཤད་པའང་སྣང་ངོ༌། །དེ་ལ་གཅེར་བུ་པས་སྲོག་ནི་
ལུས་ཀྱི་ཚད་དེ་སྲོག་ཅན་དེ་ལ་སྲོག་གིས་ཁྱབ་ཅིང་དེ་ལས་གཞན་དུ་མ་ཁྱབ་པས་ལུས་དང་
ཚད་མཉམ་པར་འདོད་དོ། །དཔ༵ག་ཏུ་མེད་པའི་སྲིད་པ་ལ་གནས་པའི་སེམས་ཅན་དགུ་གིས།
རང་རང་གི་རྒྱུད་ཀྱི་རྟག་པའི་སྲོག་གིས་མཐར་ཐར་པ་ཐོབ་པར་འདོད་པའོ། · །ཐར་པ་ཐོབ་
པའི་ཚེ་ན་གྲུབ་པའི་མཐའ་གང༵་དུ་ཐར་བའི་ཚད་ནི་འཇིག་རྟེན་གསུམ་ལས་བརྒལ་བའི་སྟེང་
དུ་འཇིག་རྟེན་འདུས་པ་ཞེས་བྱ་བ། དབྱིབས་གདུགས་དཀར་པོ་བཀན་པ་སྟེ་ཁ་གྱེན་དུ་
བསླངས་པ་དང་འདྲ་བ་ཆེ་ཆུང་གི་ཚད་ནི་དཔག་ཚད་འབུམ་ཕྲག་བཞི་བཅུ་རྩ་ལྔ་ཡོད་བ་ཁ་
266

དུས་འཁོར་ནང་ལེ་འགྲེལ།
དོག་དཀར་པོ་ཞིག་ཏུ་གྱུར་ནས་གནས་པ་ནི་ཐར་བའོ་ཞེས་ངེས་པར་བརྗོད་པ༵་སྟེ་སྲོག་དང་
ལྡན་པ་ཐར་པའི་ལུས་ཡིན་པས་དངོས་པོ་ཡིན་ཡང་འཁོར་བའི་དངོས་པོ་མེད་པ་ཡིན་ཏེ་འཁོར་
བ་ལས་གྲོལ་པས་སོ་ཞེས་འདོད་དེ། ཁ་བ་རྒྱ་སྤོས་མེ་ཏོག་མདོག །བ་ཞོ་བ་མོ་མུ་ཏིག་མདོག།
གདུགས་དཀར་བཟུང་བའི་དབྱིབས་འདྲ་བ། །ཐར་བ་ཡིན་པར་རྒྱལ་བས་བཤད། །ཅེས་
གཅེར་བུ་པའི་སྟོན་པ་བྲམ་ཟེ་རྒྱལ་བས་དེ་ལྟར་བཤད་དོ་ཞེས་སོ། ·།བཤད་མ་ཐག་པའི་
ལུགས་དེ་རྣམས་ནི་གཅེར་བུ་པའམ་ཟད་བྱེད་པ་རྣམས་ཀྱི་སྟོན་པ་བྲམ་ཟེ་རྒྱལ་བ་སྟོན་པར་
འཛིན་པ་རྣམས་ཀྱི་བསྟན་པའོ། །དེ་ལྟར་ཕྱི་རོལ་པའི་འདོད་པའི་གཙོ་བོ་རྣམས་བསྟན་ནས།
ད་ནི་མུ་སྟེགས་པ་རྣམས་ཀྱི་འདོད་པ་ལ་རིགས་པས་རྣམ་པར་དཔྱད་ནས་སུན་དབྱུང་བ་བསྟན་
པ༑ རིག་བྱེད་འདི་ནི་རང་བྱུང་མིན་ཏེ། སྲིད་པ་གསུམ་གྱི་གནས་སུ་མགྲིན་རྐན་སོགས་ཀྱི་
སྐྱེ་གནས་ལས་བྱུང་བའི་རིག་བྱེད་ཀྱི་སྒྲ་ནི་རང་གི་བརྗོད་བྱའི་དོན་རྗོད་པར་བྱེད་པའི་ཕྱིར་རོ།།
དེས་ན་འཇིག་རྟེན་དུ་རྟ་གཙང་ལ་སོགས་པའི་མཆོད་སྦྱིན་འདི་ལྟ་བུ་བྱས་ན་མཐོ་རིས་ཀྱི་
འབྲས་བུ་འདི་ལྟ་བུར་འགྱུར་རོ་ཞེས་པ་ལྟ་བུ་སོགས་རིག་བྱེད་ལས་གང་བསྟན་པ་དེ་ཐམས་
ཅད་ཡུལ་དེ་དང་དེའི་སྐད་ཀྱི་སྒྲ་གདངས་མགྲིན་པ་སོགས་ལས་སྐྱེས་པའི་སྒྲས་དོན་དེ་དང་དེ་
སྟོན་པ་འདི་མ་ཡིན་པའི་རང་བྱུང་གི་རིག་བྱེད་ནམ་མཁའ་ལྟ་བུའི་སྒྲ་ནི་སུས་ཀྱང་མ་དམིགས་
ལ༑ དེས་སུ་ལའང་དོན་སྟོན་པར་མ་མཐོང་བས། རྟག་པ་རང་བྱུང་གི་རིག་བྱེད་ཁས་ལེན་པའི་
ལུགས་ལ། རིག་བྱེད་པ་དག་གི་ལུང་ལས། རིག་བྱེད་ལས་ནི་གང་མི་འབྱུང༌། །རིག་བྱེད་ལས་
ནི་གང་མ་སྨྲས། །ཐམས་ཅད་མེད་པར་ཤེས་བྱ་སྟེ། །རིག་བྱེད་འདྲ་བའི་ཐོས་པ་མེད། །ཅེས་
བཤད་པ་དེ་རྣམ་པ་ཀུན་ཏུ་དོན་མེད་པར་འགྱུར་ཏེ། འཇིག་རྟེན་ན་དོན་ལུང་སྟོན་པའི་ངག་གི་
སྒྲ་མི་རྟག་པ་རྒྱུ་རྐྱེན་ལས་སྐྱེས་པ་འདི་མ་ཡིན་པའི་དོན་ལུང་སྟོན་བྱེད་ཀྱི་སྒྲ་གཞན་ནི་མོ་
གཤམ་གྱི་བུ་ལྟར་སུས་ཀྱང་མི་དམིགས་པས་སོ། །དེ་ལ་རིག་བྱེད་པ་རྣམས་ན་རེ། མགྲིན་
267

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྐན་སོགས་ལས་གསར་དུ་སྐྱེས་པའི་སྒྲ་འདི་རིག་བྱེད་ཀྱི་སྒྲ་རྟག་པ་དེ་མ་ཡིན་ལ། རིག་བྱེད་
ཀྱི་སྒྲ་རྟག་པར་ནམ་མཁའི་ངང་ན་གནས་པ་ཡིན་ཡང་། སྐྱེས་བུས་བརྗོད་པའི་སྒྲ་འདིས་རིག་
བྱེད་ཀྱི་སྒྲ་རྟག་པ་དེ་གསལ་བར་བྱེད་པ་ཇི་ལྟར་མུན་ཁང་གི་བུམ་པ་ལ་མར་མེ་བཞིན་ཡིན་ཏེ།
རྣ་བའི་བུ་གའི་སྟོང་པ་དེའི་ཆར་རིག་བྱེད་ཀྱི་སྒྲ་དང་ཁས་བརྗོད་པའི་སྒྲ་འདྲེས་པའི་ཚུལ་གྱིས་
དོན་ཐམས་ཅད་བརྗོད་པར་བྱེད་དོ་ཞེ་ན། རིག་བྱེད་ཀྱི་སྒྲ་རྟག་པ་དང་འདྲེས་ནས་བརྗོད་པ་
ཡིན་ན། རིག་སྒྲ་རྟག་པ་ཐམས་ཅད་དུ་ཁྱབ་པ་དེ་དང་འདྲེས་པའི་ཕྱིར་བུམ་པ་ཞེས་བརྗོད་པ་
ན་རྣ་བའི་ནང་དུ་རིག་བྱེད་ཀྱི་སྒྲ་ཐམས་ཅད་མཉམ་དུ་ཐོས་པའི་ཅ་ཅོ་ལྟ་བུ་འབྱུང་བར་རིགས་
ན༑ དེ་ལྟར་མ་ཡིན་པ་དེའི་ཕྱིར་ངག་གི་བརྗོད་པའི་སྒྲ་ལས་གཞན་པའི་རིག་བྱེད་ཀྱི་སྒྲ་རྟག་པ་
ཐམས་ཅད་དུ་ཁྱབ་པར་ཡོད་པ་ཁས་ལེན་པ་དོན་མེད་དོ། །གཞན་ཡང་རིག་བྱེད་ཀྱི་སྒྲ་རྟག་པ་
དེ་བརྗོད་བྱའི་དོན་དང་ཐ་དད་ཡིན་ནམ་གཅིག་ཡིན། དང་པོ་ལྟར་ན་ཨ་ཤྭ་མེ་དྷ་ཞེས་བརྗོད་
པའི་སྒྲ་དེས་དོན་ཅི་ཡིན་སྒྲ་དེའི་ངོ་བོས་རྟོགས་མི་ནུས་ལ། འདིའི་དོན་འདི་ཞེས་སྐྱེས་བུས་
བརྡ་དོན་འབྲེལ་བར་དེ་ཤེས་ནས་དོན་ལ་འཇུག་དགོས་པས་སྐྱེས་བུས་མ་བྱས་པའི་རིག་བྱེད་
རྟག་པ་རང་བྱུང་གིས་འཇིག་རྟེན་ན་དོན་སྟོན་པ་ནམ་ཡང་མི་སྲིད་དོ། །དེའི་ཕྱིར་རིག་བྱེད་རྟག་
པ་དང་རང་གི་ངོ་བོས་དོན་དང་ལྷན་ཅིག་པའང་མ་ཡིན་ནོ། །འདི་ལ་རིག་པ་གཞན་ཅི་དགོས་
ཏེ༑ མུ་སྟེགས་པ་རང་ལ་གྲགས་པའི་ལོ་རྒྱུས་ཀྱི་དབང་དུ་བྱས་ན་ཡང༌། རིག་བྱེད་ཐོག་མ་མེད་
པའི་དུས་ནས་ཡོད་ཀྱང༌། ཀླ་ཀློ་མཐའ་ཁོབ་པ་དག་གིས་རིག་བྱེད་མི་ཤེས་ཤིང་རིག་བྱེད་ཀྱི་
དོན་སྟོན་པ་སྒྲིབ་པ་ན། ཚངས་པའི་གདོང་བཞི་དག་གིས་སྔོན་གྱི་དུས་སུ་ནི་རིག་བྱེད་བཞིའི་
སྒྲ་དག་གིས་ཀྱང་དབང་ངོ་ཕྱུགས་སུ་གྱུར་པ་ལ་སོགས་པའི་དོན་ནི་འདི་དང་འདི་ཞེས་རབ་ཏུ་
གསལ་བར་བྱས་ཞེས་གྲགས་པ་དེས་ན་སྟོན་པ་པོའི་སྐྱེས་བུ་ཡོད་པ་དང༌། རིག་བྱེད་ཀྱི་སྒྲ་
དང་དོན་ཐ་དད་པ་དང༌། དེ་ལ་བརྡ་དོན་འབྲེལ་བ་སྐྱེས་བུས་བྱས་པ་དང༌། རིག་བྱེད་ཀྱི་སྒྲ་ནི་
268

དུས་འཁོར་ནང་ལེ་འགྲེལ
སྐྱེས་བུའི་ཁས་བཀླག་པའི་སྒྲ་ཡིན་གྱི་རང་བྱུང་གི་སྒྲ་མིན་པར་གྲུབ་བོ། །འདི་སྐབས་འགྲེལ་
པ་ལས། དབང་པོ་ཕྱུགས་སུ་གྱུར་པ་ཞེས་པ་ལ་སོགས་པའི་ཀློག་གིས་སོ། །ཞེས་པ་སྔོན་
རབས་ཀྱི་གཏམ་རྒྱུད་ཞིག་རིག་བྱེད་ལ་ཡོད་པ་ཀློག་པ་དེ་ལ་བཤད་པ་ཡིན་ལ། དེའི་དོན་སྔ་
མ་དག་གིས་སྔོན་དྲང་སྲོང་དཀའ་ཐུབ་པ་འགའ་ཞིག་གི་གན་དུ་དེ་དག་ལ་མཆོད་པའི་དོན་དུ་
ལྷའི་དབང་པོ་འོངས་པའི་ཚེ་དྲང་སྲོང་དེ་དག་གིས་དབང་པོ་ལ་བཀུར་སྟི་བྱ་བའི་སེམས་ཀྱིས་
དྲང་སྲོང་དེ་དག་གི་ལུས་རི་དྭགས་སུ་བསྒྱུར་ནས་ཤིང་རྟ་དྲངས་པ་ལ་དབང་པོ་བཞག་ནས་
བསུས་པ་ན་ཤིང་རྟ་འགྲོ་བ་ཅུང་ཟད་ཐོགས་པ་དང་དབང་པོའི་སེམས་བཀུར་སྟིའི་དབྱེན་སྤྱོས་
པའི་དབང་གིས་རི་དྭགས་དེ་རྣམས་ལ་ལྕག་གིས་ཅུང་ཞིག་གཞུས་པས་དྲང་སྲོང་རྣམས་ཁྲོས་ཏེ་
དབང་པོ་ཕྱུགས་སུ་གྱུར་ཅིག་ཅེས་དམོད་བོར་བས་དབང་པོ་བྱི་ལར་གྱུར་ཏོ་ཞེས་བཤད། ཁ་
ཅིག་གིས་དབང་པོ་བཤོལ་མེད་མ་ལ་ཆགས་པས་དྲང་སྲོང་གིས་དམོད་པས་ལུས་ལ་མོ་མཚན་
སྟོང་བྱུང་བ་དྲང་སྲོང་ལ་བཟོད་པར་གསོལ་བས་སླར་མིག་སྟོང་དུ་བྱས་ཞེས་པའི་གཏམས་རྒྱུད་
དང་སྦྱར་མོད་དེ་ལ་ཕྱུགས་སུ་གྱུར་པའི་དོན་བསྒྲིག་ཏུ་མེད་པར་མངོན་མོད། གང་ལྟར་ཀྱང་
རིག་བྱེད་ཀྱི་གཞུང་ན་སྔོན་རབས་ཀྱི་གཏམ་རྒྱུད་ཤིན་ཏུ་མང་པོ་ཡོད་པས། དུས་དེ་དང་དེའི་
དོན་བཤད་པ་ལ་འབྲེལ་བ་ཅན་གྱི་སྒྲ་ཡིན་གྱི་དུས་དང་མི་བསྟུན་པར་དེའི་སྒྲ་གདོད་ནས་ཡོད་
པ་མི་སྲིད་པར་བསྟན་པ་ཡིན་ནོ། །ཅི་སྟེ་རྗོད་བྱེད་སྒྲ་དང་བརྗོད་བྱའི་དོན་ནི་ཐ་དད་མིན་པར་
ངོ་བོ་ཉིད་ཀྱིས་གཅིག་ཏུ་འབྲེལ་བ་ཡོད་པ་ཡིན་ན་ནི་མེ་ཞེས་པའི་སྒྲ་བརྗོད་པ༵་དག་གིས་
བརྗོད་པ་པོའི་ཁ་ནི་ཅིས་མི་སྲེག །དེས་ན་རིག་བྱེད་ཀྱི་སྒྲ་ནི་ཐ་མལ་གྱི་སྒྲ་གཞན་དང་འདྲ་སྟེ་
དོན་གང་རྟོགས་བྱེད་ཀྱི་མིང་དུ་སྐྱེས་བུས་བརྡ་དོན་འབྲེལ་བར་བློས་བཀོད་པ་ལས་དོན་
རྟོགས་ཀྱི། སྒྲའི་ངོ་བོ་ཉིད་ཀྱིས་དོན་སྟོན་པ་མེད་པས་སྒྲ་དོན་ཐ་དད་ཡིན་ནོ། །དེ་ཕྱིར་ངེས་
པར་རིག་བྱེད་སྟོན་པ༵་པོ་སྐྱེས་བུ་ཡོད་པ་དང༌། རིག་བྱེད་ཀྱི་སྒྲ་དེ་ནི་མཆོད་སྦྱིན་སོགས་རིག་
269

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པའི་ཡུལ་དང༌། མ་འོངས་པ་འབྱུང་འགྱུར་གྱི་དོན་དང༌། འདས་པ་སོགས་སྔར་སོང་བའི་དོན་
དག་ལྭ་ཡང་འཇུག་ཅིང་སྟོན་བྱེད་དུ་གྱུར་པའི་ཕྱིར། དུས་རེས་འགའ་བ་དང༌། བརྗོད་བྱ་རེས་
འགའ་བ་དང༌། གང་ཟག་རེས་འགའ་བའི་རྒྱུད་ཀྱི་རྒྱུ་རྐྱེན་ལས་བྱུང་བའི་སྒྲ་ཡིན་པར་གྲུབ་
པས་རིག་བྱེད་ཀྱི་ངག་ནམ་མཁའ་དང་མཚུངས་པ་རྟག་ཅིང་ཐམས་ཅད་དུ་ཁྱབ་པར་གནས་པ་
མིན་ཏེ། རིག་བྱེད་ཀྱི་སྒྲ་རྣམས་འཇིག་རྟེན་འདིར་ནི་མགྲིན་པ་དང་རྐན་སོགས་སྐྱེ་གནས་ཀྱི་
དབྱེ་བ་དག་ལས་སྐྱེས་པའི་མིང་ཚིག་གི་སྒྲ་སྣ་ཚོགས་སྐྱེས་བུའི་ཁ་ཡིས་རབ་ཏུ་བརྗོད་པ་དག་
ཏུ་བྱས་པའོ། །མུ་སྟེགས་རྣམས་ན་རེ། ཚངས་པའི་ཁ་ནི་བྲམ་ཟེ་རྣམས་ཀྱི་སྐྱེ་གནས་ཡིན་པས་
བྲམ་ཟེ་རྣམས་ཁའི་ལས་རིག་བྱེད་ཀློག་པ་ལ་འཇུག་གོ། །དེ་བཞིན་དེའི་དཔུང་པ་གཉིས་ནས་
རྒྱལ་རིགས་སྐྱེས་ཏེ་དཔུང་གིས་འཁྲུག་པའི་ལས་བྱེད་དོ། །བརླ་ལས་རྗེ་རིགས་སྐྱེས་པས་རྗེ་
རིགས་ཀྱི་ལས་ནི་མགྲོན་དང་ཚོང་སོགས་ཀྱི་དོན་དུ་རྒྱུ་བའི་ལས་བྱེད་པའོ། །དམངས་རིགས་
ནི་རྐང་པ་ལས་སྐྱེས་པས་ཞིང་ལས་སོགས་རྐང་པའི་ལས་ཀྱིས་གཙོ་བོར་འཚོ་ཞིང་རྗེ་བོའི་
ཞབས་དྲུང་དུ་མངག་གཞུག་སོགས་ཀྱི་ལས་བྱེད་པ་ལ་དབང་ངོ་ཞེས་གསལ་བར་གྲགས་ལ།
གདོལ་པའི་སྐྱེ་གནས་མ་བཤད་པས་རིགས་བཞི་པོ་འདི་དག་གི་མཐར་སྐྱེས་སམ་མཐའ་མ་
གསོད་པ་སོགས་བྱ་བ་ངན་པ་ལ་ཞུགས་པ་གདོལ་པའི་རིགས་ནི་གང་ལས་སྐྱེས་པའི་སྐྱེ་
གནས་རེ་ཤིག་བྲམ་ཟེ་རྣམས་ཀྱིས་མི་ཤེས་སོ་ཞེས་པ་ལས་གཞན་ཅི་ཞིག་ཡོད། དེ་ལྟར་ན་
བྲམ་ཟེ་མོ་རྣམས་དང་བྲམ་ཟེ་རྣམས་སྐྱེ་གནས་གཅིག་ལས་སྐྱེས་པའི་མིང་སྲིང་ཡིན་པས་དེ་
དག་བག་མར་བླང་ཇི་ལྟར་རུང་སྟེ་རྒྱལ་རིགས་སོགས་ལའང་དེ་བཞིན་ནོ། །བྲམ་ཟེའི་ལུང་
ལས་ཀླ་ཀློའི་ཆོས་ངོ་ཚ་མེད་པ་ལ་ཞུགས་ན་རིགས་ཉམས་ཏེ་དམྱལ་བར་འགྱུར་རོ་ཞེས་
གྲགས་པ་མ་ཡིན་ནམ། གཞན་ཡང་སྐྱེ་དགུ་ཐམས་ཅད་སྐྱེས་བུ་གཅིག་གིས་བསྐྱེད་པ་ཡིན་ན།
ཕ་གཅིག་གི་བུ་བཞིན་དུ་རིགས་གཅིག་ཏུ་འགྱུར་གྱི་ཐ་དད་དུ་མི་འགྱུར་རོ། །ཁ་སོགས་སྐྱེ་
270

དུས་འཁོར་ནང་ལེ་འགྲེལ།
གནས་ཐ་དད་ཡིན་པས་རིགས་གཅིག་ཏུ་མི་འགྱུར་སྙམ་ན། ཨུ་དུམ་ཝཱ་རའི་ཤིང་སོགས་ཀྱི་རྩ་
བ་སྐེད་པ་རྩེ་མོའི་ཆ་རྣམས་ཤིང་དེར་རིགས་གཅིག་པ་བཞིན་དུ་སྐྱེ་དགུ་རྣམས་ཀྱང་རིགས་ཐ་
དད་དུ་འགྱུར་བར་མ་ངེས་སོ། །ཅི་སྟེ་རིགས་བཞི་པོ་དག་ལ་ཁ་དོག་དང༌། ཁམས་དང་དབང་
པོ་དང་བདེ་སྡུག་དང༌། རིགས་པ་དང་ལུང་ལ་སོགས་པའི་ཡོན་ཏན་གྱི་དབྱེ་བ་ཐ་དད་པ་ངོ་
བོས་གནས་པ་གང་ཡང་མ་མཐོང་བས་དེ་ལྟར་རིགས་ཐ་དད་དུ་དབྱེ་བ་ནི་རིགས་ལ་ཆགས་
པའི་ང་རྒྱལ་ཅན་དག་གིས་སྨྲ་བ་དཔྱད་མི་བཟོད་པའོ། །ཕྱུགས་གསོད་པའི་མཆོད་སྦྱིན་འདི་
དག་དང་པོར་བྲམ་ཟེ་ཤ་ཁྲག་ལ་དགའ་བ་དག་གིས་ལྷ་ཡི་འགྲོ་བ་ཐོབ་པའི་རྒྱུ་ཡིན་པར་
བསྒྲགས་པའི་རྗེས་སུ་བྲམ་ཟེ་རྣམས་ཞུགས་ཤིང་དྲང་སྲོང་རྒྱས་པས་མཆོད་སྦྱིན་བྱས་ནས་རང་
གི་བུ་བྲམ་ཟེ་ཁྱེའུ་ནེ་ཙོ་མཆོད་སྦྱིན་ལ་བཙུད་པ་ན། རྒྱས་པའི་བུ་ཤུ་ཀ་སྟེ་ནེ་ཙོས་སུན་ཕྱུངས་
པ་འདི་ལྟ་སྟེ། མཆོད་སྡོང་བཅད་ཅིང་ཕྱུགས་བསད་དེ།།ཁྲག་འདམ་བྱས་ནས་མཐོ་རིས་སུ།
གལ་ཏེ་འགྲོ་བ་དེ་ལྟ་ན། །དམྱལ་བར་གང་གིས་འགྲོ་བར་འགྱུར། །ཞེས་པ་ཤུ་ཀའི་ཚིག་ཏུ་
བྲམ་ཟེ་རྣམས་ལ་གྲགས་པ་དེ་བཞིན་དཔྱོད་ལྡན་ཡོངས་ཀྱིས་ཀྱང་དེ་ལྟར་ཤེས་སོ། །གཞན་
ཡང་རེག་བྱེད་ནི་བྲམ་ཟེ་དང་རྒྱལ་རིགས་འབའ་ཤིག་གིས་ཀློགས་པར་བྱེད་ཀྱི། དམངས་
སོགས་ཀྱི་ཀློགས་པར་བྱ་བ་མིན་པར་བརྗོད་པའི་རིག་བྱེད་ཀུན་ཏུ་ཁྱབ་པར་འགྲོ་བ་མ་ཡིན་
པར་འགྱུར་ཏེ། རིགས་པས་བརྟག་ནའམ་ཡང་ན་ཀློག་པར་འོས་བའམ་རིགས་པས་གཉིས་
སྐྱེས་བྲམ་ཟེ་རྣམས་ཀྱིས་ཁ་ཡིས་བཀླགས་པས་རིག་བྱེད་ནི་ཉི་ཙེ་བ་སྟེ་ཐམས་ཅད་ཀྱིས་མི་
བཀླགས་པའི་ཕྱིར་རོ། །གལ་ཏེ་རིག་བྱེད་ཉི་ཙེ་བ་མ་ཡིན་ཏེ་ཀུན་ཏུ་འགྲོ་བ་ཡིན་ན་གཞན་
དམངས་ལ་སོགས་པ་རྣམས་ཀྱང་ཀློག་པ་པོ་ཉིད་དུ་འགྱུར་བ་ཅིས་མ་ཡིན་ཏེ་ཁྱད་མེད་པའོ། །
དེ་ལྟ་ན་ཡང་གང་ཕྱིར་དམངས་ལ་སོགས་པའི་རིགས་ནི་ཀུན་ལ་ཁྱབ་པར་འགྲོ་བ་མིན་པའི་
ཕྱིར་རིག་བྱེད་འདི་དག་དེ་དག་གིས་ཀློག༵་དང་ཡི་གེར་འབྲི་བ་མིན་པར་འདོད་པ་དེ་ཕྱིར་
271

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཤེས་རབ་དང་ལྡན་པ་ཆོས་ཀྱི་ཚུལ་ལ་མཁས་པར་གྱུར་པའི་མི་རྣམས་དག་ལ་རིག་བྱེད་དགུ་
ནི་རྣམ་པ་ཀུན་ཏུ་བརྗོད་དོན་ལ་མི་འཁྲུལ་བའི་ཚད་མར་མི་འགྱུར་ཏེ་རང་འདོད་ཅན་གྱི་བྲམ་
ཟེ་རྣམས་ཀྱིས་བློས་བསླད་པ་སྣ་ཚོགས་དང་བཅས་པའི་ངག་ཡིན་པའི་ཕྱིར་རོ། །འགྲེལ་པ་
ལས། འདིར་མདོར་བསྡུས་པའི་རིགས་པས་རིག་བྱེད་བྱས་པས་བསྒྲུབ་པ་སྟེ་རྒྱས་པར་ཚད་
མའི་བསྟན་བཅོས་ལས་ཤེས་པར་བྱའོ་ཞེས་བྱ་བ་འཇམ་དཔལ་གྱི་ངེས་པའོ། །ཞེས་གསུངས་
སོ༑ ༑དེས་རིག་བྱེད་པའི་འདོད་པ་བཀག་པ་བརྗོད་ནས། དབང་ཕྱུག་པའི་འདོད་པ་ལ་བརྟག་
པ་ནི། གལ་ཏེ་འཇིག་རྟེན་ཐམས་ཅད་ཀྱི་བྱེད་པ་པོ་དབ༵ང་ཕྱུག་གཅིག་པུ་ཞིག་ཡོད་ན།
དབང་ཕྱུག་དེ་ཡང་འགྲོ་བའི་ལས་དགེ་སྡིག་གི་འབྲས་བུ་ལ་ལོངས་སྤྱོད་པ་པོ་ཉིད་དུ་འགྱུར་
ཞིང་། བྱེད་པོ་མ་ཡིན་པ་གཞན་ནི་ལས་འབྲས་ལ་ལོངས་སྤྱོད་པ་མ་ཡིན་པར་འགྱུར་ཏེ། ལས་
བྱེད་པ་པོ་དེ་ཉིད་ལས་ཀྱི་འབྲས་བུ་ལ་ལོངས་སྤྱོད་པ་མིན་པར། བྱེད་པོ་མ་ཡིན་པ་གཞན་དེ་
ལ་ལོངས་སྤྱོད་ན་རྒྱུ་འབྲས་ཤིན་ཏུ་འཆོལ་བར་འགྱུར་ཏེ། དཔེར་ན་མི་ཞིག་གིས་ཚྭ་དང་བཅས་
པའི་ཁུར་བ་མང་པོ་ཟོས་པ་ན་ཟ་མཁན་དེ་སྐོམ་པར་མ་གྱུར་བར། མ་ཟོས་པ་གཞན་སྐོམ་པས་
འཆི་བར་འགྱུར་བ་དང༌། དུག་ཟོས་པ་མིན་པར་གཞན་ན་བ་དང༌། བདུད་རྩི་འཐུང་བ་ལུས་
བརྟས་པར་མ་གྱུར་པར། གཞན་གྱི་ལུས་བརྟས་པ་དེ་ལྟར་རྣམ་པ་ཀུན་དུ་མི་སྲིད་པ་བཞིན་ནོ།།
དེ་ཡང་ལས་སུ་བྱ་བ་བུམ་པ་བྱས་པས་བུམ་པ་མཁན་དེ་བྱེད་པ་པོར་འགྱུར་བ་བཞིན་དུ་
ལ་ལྟོས་ནས་བྱེད་པ་པོར་འཇོག་པ་ཡིན་ན། ཐམས་ཅད་བྱེད་པའི་དབང་ཕྱུག་ལ་ལས་འབྲས་
མི་སྨིན་ན། སེམས་ཅན་གཞན་ལ་སྨིན་པར་ཇི་ལྟར་རིགས་ཏེ་མི་རིགས་སོ། །གལ་ཏེ་དབང་
ཕྱུག་ལས་དགེ་སྡིག་ཉིད་ཀྱི་བྱེད་པ་པོ་མིན་ཏེ་སེམས་ཅན་རྣམས་ཀྱི་ཕུང་ཁམས་སོགས་བསྐྱེད་
པའམ་སྦྱོར་བ་པོ་ཡིན་ལ་དེས་བྱས་པའི་སེམས་ཅན་དེ་དག་གི་ལས་དགེ་སྡིག་བྱས་པ་སོ་སོ་
རང་ཉིད་ལ་སྨིན་པར་འགྱུར་རོ་ཞེ་ན། དེ་ལྟ་ན་དབང་ཕྱུག་དེ་ཡང་ཡུལ་དུས་ཀུན་ནས་དངོས་
272

དུས་འཁོར་ནང་ལེ་འགྲེལ།
པོ་ཐམས་ཅད་ཀྱི་བྱེད་པ་པོར་མི་འགྱུར་ཏེ། དབང་ཕྱུག་དེས་མ་བྱས་པའི་དངོས་པོ་གཞན་ཡང་
ཡོད་པ་ད་ལྟ་བཤད་མ་ཐག་པའི་ལས་བཞིན་ནོ། །དེས་ན་དངོས་པོ་ཐམས་ཅད་ཀྱི་བྱེད་པ་པོར་
འདོད་པ་ཉམས་སོ། །སེམས་ཅན་རང་རང་གིས་ལས་བྱས་པའི་འབྲས་བུས་མཐོ་རིས་དང་ངན་
སོང་དུ་སྐྱེ་བ་ཡིན་ན་དབང་ཕྱུག་གིས་ཅི་ཞིག་བྱས་ཏེ་ཅི་ཡང་མ་བྱས་པར་འགྱུར་རོ། །དེ་བཞིན་
དུ་ས་མྱུག་སོགས་ཕྱིའི་དངོས་པོ་རྣམས་ཀྱང་རང་རང་གི་རྒྱུ་རྐྱེན་ཚོགས་པ་ན་སྐྱེ་ཞིང་མ་ཚོགས་
ན་མི་སྐྱེ་བ་ཡིན་པ་དེ་ལས་གཞན་དབང་ཕྱུག་རྒྱུ་ཉིད་དུ་བརྟག་པ་ནི་རིགས་པ་དང་འགལ་བའོ།།
དེའི་ཕྱིར་ཕྱི་དང་ནང་གི་ཆོས་ཐམས་ཅད་རང་རང་གི་རྒྱུ་རྐྱེན་རྟེན་འབྲེལ་ཚོགས་པའི་དབང་
གིས་སྐྱེ་བ་ཡིན་པར་རིགས་པས་གྲུབ་པས་ན་དབང་ཕྱུག་གིས་ཅི་ཡང་བྱས་པ་མེད་དོ། །ཡང་དེ་
དག་འདི་སྙམ་དུ། དབང་ཕྱུག་འདི་ནི་གལ་ཏེ་ལྷས་བྱིན་སོགས་ལས་བྱེད་པ་པོ་གཞན་དག་
ལས་དེ་བྱེད་པ་ལ་བསྐུལ་བར་བྱེད་པ་པོ་ཡིན་ནོ་ཞེ་ན། འགྲོ་བ་འདི་ཀུན་ནི་བྱེད་པ་པོ་དབང་
ཕྱུག་དག་གི་མཆོག་ཏུ་གཞན་དབ༵ ང་ཅན་ཉིད་དུ་འགྱུར་ཏེ་དབང་ཕྱུག་དེས་ལས་དེ་ལ་མ་
བསྐུལ་བར་དུ་ལས་བྱ་དབང་མེད་ལ། བསྐུལ་ན་ལས་བྱེད་པ་ཡིན་པས་སེམས་ཅན་ཐམས་
ཅད་ཀྱིས་ལས་དགེ་སྡིག་གང་བྱས་པ་ཐམས་ཅད་དབང་ཕྱུག་གིས་བསྐུལ་ནས་རང་དབང་མེད་
པར་བྱས་པའི་ཕྱིར་དེ་ཐམས་ཅད་ཀྱི་རྣམ་སྨིན་དབང་ཕྱུག་འབའ་ཤིག་ལ་འཁོར་བར་རིགས་
ཏེ༑ གཞན་ལ་གསོད་དུ་བཅུག་པ་ལ་སོགས་པའི་ལས་འབྲས་བསྐུལ་བ་པོ་ལ་སྨིན་པ་བཞིན་
ནོ༑ ༑དེར་མ་ཟད་དབང་ཕྱུག་མཉེས་ན་མཐོ་རིས་དང༌། མི་མཉེས་པ་བསྒྲུབ་པས་ངན་སོང་དུ་
འཕེན་པར་བཤད་པའི་དམ་བཅའ་དེ་རྩད་ནས་འཇིག་སྟེ། མཉེས་པའམ་མི་མཉེས་པའི་ལས་
གང་བྱས་པ་དེ་དག་དབང་ཕྱུག་རང་ཉིད་ཀྱིས་བསྐུལ་ནས་བྱར་བཅུག་པས་ན། དབང་ཕྱུག་གི་
ལུང་དང་འགལ་བའི་ལས་བྱས་པ་དེ་རྣམས་དབང་ཕྱུག་གིས་ཚར་གཅོད་པར་ག་ལ་རིགས་ཏེ།
སེམས་ཅན་དེ་ལ་རང་དབང་མེད་པར་དབང་ཕྱུག་རང་གིས་བྱར་བཅུག་ནས་རང་གིས་བྱས་
273

མི་ཕམ་བཀའ་འབུམ། ༼ཞ༽
རྒྱུད་སྡེ་སྤྱི་འགྲེལ་གྱི་སྐོར།
པའི་ཉེས་པས་སེམས་ཅན་དབང་མེད་ཉེས་མེད་གཞན་ཚར་གཅོད་པ་ཤིན་ཏུ་མི་རིགས་སོ། །
དེས་ན་དབང་ཕྱུག་འདི་ཐམས་ཅད་བྱེད་པའི་བྱེད་པོ་རང་དབང་ཅན་ཞིག་ཡིན་ན། སེམས་ཅན་
ཐམས་ཅད་བདེ་བ་འབའ་ཞིག་དང་ལྡན་པ་དང་། དབང་ཕྱུག་གི་ལུང་དང་ཅུང་ཟད་འགལ་བར་
མི་བྱེད་པ་ཤ་སྟག་སྦྱོར་བར་མི་བྱེད་པར། ངན་སོང་གསུམ་གྱི་སེམས་ཅན་སྡུག་བསྔལ་ཅན་
དང་། དབང་ཕྱུག་གི་ལུང་དང་འགལ་བར་བྱེད་པ་ཅི་ཞིག་གི་དོན་དུ་བསྐུལ་བར་བྱེད་པ་ཡིན་
ཅེས་དབང་ཕྱུག་པ་ལ་འདྲི་སྟེ། དབང་ཕྱུག་བྱེད་པོ་ལ་བརྩེ་བ་མེད་པས་སེམས་ཅན་ལས་ངན་
བྱེད་པ་རྣམས་བྱས་པའམ། བརྩེ་བ་ཡོད་ཀྱང་རང་དབང་མེད་པས་དེ་ལྟར་བྱ་དགོས་པ་བྱུང་
ངམ། སེམས་ཅན་གྱི་སྡུག་བསྔལ་ལ་མ་བསམ་པར་བཟང་ངན་སྣ་ཚོགས་མཚར་འདོད་ཀྱིས་
སྤྲུལ་ལམ། དགོས་པ་མེད་ཀྱང་བྱིས་པ་བླུན་པོས་སྲོག་ཆགས་ཕྲ་མོ་རྣམས་ལ་འཚེ་བ་བཞིན་དུ་
བབ་བབ་ཏུ་བྱེད་པ་གང་ཡིན་སྨྲ་བར་བྱོས་ཤིག །དེས་ན་མུ་སྟེགས་དེ་དག་གིས་ཐམས་ཅད་
མཁྱེན་པར་འདོད་པ་དབང་ཕྱུག་མཆོད་འོས་དམ་པ་དེ་སེམས་ཅན་རྣམས་ལ་ཁོ་རང་གིས་ལས་
སྣ་ཚོགས་བྱེད་དུ་བཅུག་ནས་འགའ་ཞིག་རྗེས་སུ་འཛིན་པ་དང༌། འགའ་ཞིག་ཚར་གཅོད་པ་དེ་
ལྟ་བུ་འཇིག་རྟེན་ན་རྗེ་དཔོན་ཡ་རབས་རྣམས་ཀྱིས་ཀྱང་བྱ་བའི་འོས་མ་ཡིན་ན། དབང་ཕྱུག་
གི་ལྟ་ཅི་སྨྲོས་སོ། །དེ་ཕྱིར་དགེ་བ་དང་མི་དགེའི་ལས་ཀྱི་འབྲས་བུ་སྟེར་བའི་བྱེད་པ་པོ་དབང་
ཕྱུག་ཅེས་བྱ་བ་ནི་མེད་དེ་སྲོག་ཆགས་རྣམས་ཀྱི་རང་རང་གིས་བྱས་པའི་ལས་ནི་དོར་ནས་སོ།།
ཞེས་པ་སྲོག་ཆགས་སེམས་ཅན་ཐམས་ཅད་རང་རང་གིས་བྱས་པའི་ལས་ཀྱི་འབྲས་བུ་བདེ་
སྡུག་ལ་ལོངས་སྤྱོད་པ་དེ་མ་གཏོགས་པར་གཞན་བྱེད་པ་པོས་བདེ་སྡུག་ཏུ་བྱས་པ་ཅུང་ཟད་
མེད་དོ་ཞེས་སོ། །བདེ་བ་དང་སྡུག་བསྔལ་མྱོང་བའི་རྐྱེན་བྱེད་པ་ལྷ་དང་སྲིན་པོ་ལ་སོགས་པ་
ཡོད་མོད་ཀྱི་དེ་དག་སེམས་ཅན་སོ་སོའི་ལས་ཀྱི་དབང་གིས་རྐྱེན་དུ་འཚམས་པར་བྱུང་བ་ཡིན་
གྱི་རང་རང་གི་ལས་དོར་བའམ། སྤངས་ནས་བྱེད་པ་པོ་དེ་དག་གིས་བདེ་བ་དང་སྡུག་བསྔལ་
274

དུས་འཁོར་ནང་ལེ་འགྲེལ།
བར་བྱེད་པ་རྣམ་པ་ཀུན་དུ་མ་ཡིན་ཏེ། ཡིན་ན་ལས་མ་བྱས་པ་དང་འཕྲད་པ་དང༌། བྱས་པ་
ཆུད་ཟ་བར་འགྱུར་རོ། །གཞན་ཡང་འཇིག་རྟེན་གྱི་ཁམས་ཐམས་ཅད་ཀྱི་བྱེད་པ་པོ་གཅིག་པུ་
ཞིག་འདོད་པ་འདི་མི་རིགས་ཏེ། འཇིག་རྟེན་ཐམས་ཅད་ཀྱི་བྱེད་པ་པོ་འདི་འཇིག་རྟེན་གྱི་
དངོས་པོ་གཅིག་ཀྱང་མེད་པའི་སྔ་རོལ་དུ་ནམ་མཁའ་སྟོང་པ་ལ་རང་བྱུང་དུ་ཡོད་དགོས་ཀྱང༌།
དེ་ལྟ་བུ་ཡོད་པར་སྒྲུབ་བྱེད་ཀྱི་མངོན་རྗེས་ཚད་མ་གང་ཡང་མེད་པས་ཚིག་གི་དམ་བཅའ་ཙམ་
དུ་འགྱུར་ཞིང༌། གང་རྡུལ་ཕྲ་རབ་ཀྱི་དངོས་པོ་ཙམ་ཞིག་བྱེད་པ་པོའི་སྔ་རོལ་དུ་ཡོད་ན་དེ་ཉིད་
དེས་མ་བྱས་པར་གསལ་ལོ། །དེ་ལྟར་སྣོད་ཀྱི་འཇིག་རྟེན་དང་སེམས་ཅན་གྱི་ཁམས་གཅིག་
ཀྱང་མ་བྱུང་བའི་སྔ་རོལ་དུ་བྱེད་པ་པོ་འདིས་སྣོད་དང་སེམས་ཅན་རྣམས་གསར་དུ་བྱ་དགོས་
ན་བྱེད་པ་པོ་དེའི་ལུས་དང་ངག་དང་སེམས་བྱེད་པ་པོ་རང་གིས་བྱས་སམ་མ་བྱས། མ་བྱས་ན་
བྱེད་པོ་དེའི་ལུས་ངག་སེམས་གསུམ་བྱེད་པ་པོ་རང་གིས་མ་བྱས་པ་དེ་བཞིན་དུ་སེམས་ཅན་
གཞན་གྱི་སྒོ་གསུམ་ཡང་བྱེད་པ་པོ་དེ་དང་དུས་མཉམ་དུ་ཡོད་རུང་ཞིང་དེས་མ་བྱས་པར་
འགྱུར་ལ། བྱེད་པ་པོའི་སྒོ་གསུམ་རང་བྱུང་ཡིན་ཏེ་བྱ་མི་དགོས་ན་སེམས་ཅན་གཞན་གྱི་སྒོ་
གསུམ་ཡང་རང་བྱུང་ཏུ་འགྱུར་རོ། །སེམས་ཅན་གྱི་ལུས་ནི་གསར་དུ་སྐྱེ་ཞིང་སེམས་ཀྱང་
རིགས་འདྲ་སྔ་མའི་རྒྱུན་ལས་བྱུང་བའི་ཕྱིར་རང་བྱུང་མ་ཡིན་ཏེ། རྒྱུ་རྐྱེན་ལས་བྱུང་བའམ་བྱེད་
པོས་བྱས་པ་ཡིན་ནོ་ཞེ་ན། བྱེད་པོའི་ལུས་དང་སེམས་ཀྱང་སྔ་མའི་རྒྱུ་རྐྱེན་ལ་མ་ལྟོས་པར་རང་
བྱུང་ག་ལ་སྲིད་དེ། རྒྱུ་མེད་ན་འབྲས་བུ་སྐྱེ་བ་མེད་པས་དེ་འདྲའི་བྱེད་པོ་དེ་གྲུབ་མཐའ་ཁོ་རང་
གི་འདོད་པ་མ་སྐྱེས་རང་བྱུང་ཞེས་པའི་གཏན་ཚིགས་དེས་དངོས་པོ་མེད་པར་གྲུབ་པ་ཡིན་ནོ།།
རང་གིས་རང་བྱས་སོ་ཞེ་ན། རང་བྱུང་ཡིན་པའང་ཉམས་ཤིང༌། རང་གིས་རང་བྱ་བ་མི་སྲིད་དེ།
རང་ཉིད་གྲུབ་ཟིན་ན་བྱ་མི་དགོས་ཤིང་། མ་གྲུབ་ན་བྱེད་པ་པོ་མེད་པས་རང་གིས་རང་ཇི་ལྟར་
བྱ༑ བྱེད་པོའི་སྒོ་གསུམ་མེད་པའི་སྔ་རོལ་གྱི་བྱེད་པོ་རང་གི་སྒོ་གསུམ་བྱེད་པ་པོ་དེ་ཅི་འདྲ་
275

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཞིག་ཡིན་ཏེ་ཡོད་པར་མི་སྲིད་དོ། །སེམས་ཅན་རྣམས་ཀྱི་ལུས་དང་སེམས་ནི་རྒྱུ་སྔ་མ་སྔ་མ་
ལས་བྱུང་བའི་གནས་སྐབས་མི་རྟག་པ་རིམ་ཅན་དུ་འབྱུང་བ་འདི་བཞིན་དུ། དབང་ཕྱུག་ལ་
སོགས་པའང་ལུས་ཅན་ཡིན་པ་དང༌། མཉེས་མི་མཉེས་བྱེད་མི་བྱེད་སོགས་ཀྱི་གནས་སྐབས་
ཐ་དད་ཡོད་པས་རྒྱུ་སྔ་མ་ལས་རིམ་འབྱུང་མི་རྟག་པ་ཡིན་གྱི་རྟག་པ་དང་རང་བྱུང་གི་བྱེད་པ་
པོར་མི་འགྱུར་རོ། །འོན་ཀྱང་སྔོན་གྱི་བསོད་ནམས་སོགས་ཀྱི་དབང་གིས་སེམས་ཅན་གྱི་
ཁམས་ན་ལུས་དང་ལོངས་སྤྱོད་དང་ཡེ་ཤེས་དང་དབང་དང་རྫུ་འཕྲུལ་ལ་སོགས་པའི་ཡོན་ཏན་
ཆེན་པོ་དང་ལྡན་པའི་གང་ཟག་ཁྱད་པར་ཅན་གཞན་ལ་ཕན་འདོགས་པ་དུ་མ་ཡོད་མོད་ཀྱང་དེ་
དག་གི་ནང་ན་སེམས་ཅན་ཐམས་ཅད་སྐྱེད་པའི་བྱེད་པ་པོར་གྱུར་པ་ནི་གཅིག་ཀྱང་མི་སྲིད་དོ།།
རྫུས་ཏེ་སྐྱེ་བའི་སེམས་ཅན་རྣམས་ཀྱི་ལུས་ཅིག་ཆར་འགྲུབ་པ་ནི་རྣམ་པར་ཤེས་པ་ལས་ཀྱི་
རྐྱེན་དང་ལྡན་པ་སྔར་ཡོད་དེའི་དབང་གིས་འགྲུབ་ཀྱང༌། བྱེད་པོ་རྟག་པ་རང་བྱུང་དུ་འདོད་པ་
ལ་ནི་དེ་ལྟ་བུ་མི་སྲིད་པས་བྱེད་པོ་རྟག་གཅིག་རང་དབང་བ་འདི་ནི་དངོས་པོ་ལ་ཡོད་མི་སྲིད་
ཕ་མོ་གཤམ་གྱི་བུ་དང་འདྲ་ཡང་རྨོངས་པ་རྣམས་ཀྱིས་འཇིག་རྟེན་ཐམས་ཅད་ཀྱི་བྱེད་པ་པོར་
ཀུན་ཏུ་བརྟགས་པ་རང་ཉིད་བསླུ་བར་བྱེད་པའི་གྲུབ་མཐའ་འཛིན་པ་ཡིན་པར་ཤེས་པར་བྱའོ།།
དེ་བས་ན་འཇིག་རྟེན་གྱི་ཁམས་འདི་སེམས་ཅན་རྣམས་ཀྱི་ལས་ལས་འབྱུང་བ་མ་གཏོག་པར་
དབང་ཕྱུག་སོགས་བྱེད་པ་པོས་གསར་དུ་བྱས་ཤིང་བཀོད་པ་མ་ཡིན་ཏེ། ས་ཡི་རྡུལ་དང་དེ་
བཞིན་ཆུ་དང་མེ་དང་རླུང་གི་རྡུལ་ཕྲན་རྣམས་འཇིག་རྟེན་ཆགས་པའི་དུས་འདིར་ནི་གལ་ཏེ་
ནམ་མཁའ་ལ་བྱེད༵་པོ་ཞེས་དབང་ཕྱུག་གི་དང་པོར་ཏེ། དེས་མ་བྱས་པའི་སྔ་རོལ་དུ་ཡོད་པ༵་
མིན་ཏེ། ཡོད་ན་འཇིག་རྟེན་ཆགས་པར་བྱེད་པའི་རྒྱུ་འབྱུང་བའི་རྡུལ་རྣམས་དེས་མ་བྱས་པར་
འགྱུར་རོ། །དེ་ལྟར་ས་སོགས་ཀྱི་རྡུལ་རྫས་དག་མེད་པ་ལ་ནི་བྱ་བའི་ཡུལ་ལམ་ལས་སུ་བྱ་བ་
དང་རྣམ་པར་བྲལ་བའི་ཕྱིར་འཇིམ་པ་མེད་པ་ལ་རྫ་མཁན་གྱིས་བུམ་པ་བྱར་མེད་པ་དང་འདྲ་
276

དུས་འཁོར་ནང་ལེ་འགྲེལ།
བར། འཇིག་རྟེན་ཐམས་ཅུད་བྱེད་པ་པོ་དེས་རི་གླིང་ལ་སོགས་པ་དབྱིབས་དང་བཀོད་པ་མི་
འདྲ་བ་སྣ་ཚོགས་མི་བྱེད་དོ། །གང་ལས་སུ་བྱ་བའི་ཡུལ་དང་བྲལ་བ་ཡི་བྱེད་པ་པོ་འདི་མི་སྲིད་
དེ་བུམ་པ་མ་བྱས་པས་བུམ་པ་མཁན་དུ་མི་འགྱུར་བ་བཞིན་ནོ། །གལ་ཏེ་འབྱུང་བའི་རྡུལ་
རྣམས་ཡོད་པ་ལ་འཇིམ་པ་ལས་བུམ་པ་བཟོ་བ་བཞིན་དུ་བྱ་དགོས་པ་མ་ཡིན་ཏེ། དབང་ཕྱུག་
དེས་སྣོད་བཅུད་ཀྱི་འཇིག་རྟེན་འདི་ལྟ་བུ་འབྱུང་བར་གྱུར་ཅིག་སྙམ་པའི་མོས་པའི་མཐུས་ས་
སོགས་ཀྱི་རྡུལ་ཕྲན་རྣམས་གསར་དུ་བྱུང་ཞིང་དེ་དག་འདབ་འབྱར་ནས་རླུང་གིས་བསྲུབ་པའི་
རི་གླིང་སོགས་འཇིག་རྟེན་གྱི་བཀོད་པ་སྣ་ཚོགས་བྱུང་ངོ་ཞེ་ན། བྱ་བའི་ཡུལ་སྣོད་ཀྱི་འཇིག་
རྟེན་གྱི་རྒྱུ་འབྱུང་བ་བཞི་དང་སེམས་ཅན་གྱི་འཇིག་རྟེན་འབྱུང་བའི་རྒྱུ་ལས་ཉོན་དང་ལྡན་པའི་
རྣམ་ཤེས་གཉིས་ཀ་སྔོན་དུ་སོང་བའི་རྒྱུ་དང་རྣམ་པར་བྲལ་བ་ལ་གསར་དུ་བྱེད་པ་པོ་དབང་
ཕྱུག་གིས་བྱས་པ་ཡིན་པ་འདི་ཡི་སྒྲུབ་བྱེད་ཚད་མ་མངོན་གྱུར་འཇལ་བྱེད་མངོན་སུམ་ཚད་མ་
མེད་དེ། འབྱུང་བའི་ཁམས་དང་སེམས་ཅན་མེད་པར་དབང་ཕྱུག་གིས་གསར་དུ་བྱེད་པར་
མཐོང་བའི་མངོན་སུམ་འཇིག་རྟེན་གང་དུའང་མི་སྲིད་པ་དང་ནི། གཞལ་བྱ་ལྐོག་ཏུ་གྱུར་པ་
འཇལ་བྱེད་རྗེས་དཔག་ཚད་མས་ཀྱང་འགྲུབ་པ་མེད་དེ། སྣོད་བཅུད་ཀྱི་འཇིག་རྟེན་གང་ཡང་
མེད་པའི་སྟོང་པ་ནམ་མཁའ་ལྟ་བུ་ལ་དབང་ཕྱུག་གཅིག་པུ་རང་བྱུང་དུ་ཡོད་པར་བསྒྲུབ་པ་དང༌།
དེས་འཇིག་རྟེན་ཐམས་ཅད་བྱས་པའི་འབྲེལ་བ་སྒྲུབ་བྱེད་ཀྱི་གཏན་ཚིགས་མི་སྲིད་པའི་ཕྱིར་
རོ༑ ༑དེ་བས་ན་འབྱུང་བའི་རྡུལ་གྱི་རྫས་ཕན་ཚུན་ཡང་དག་པར་སྦྱོར་བ་ཉིད་ལས་རྒྱུ་བ་དང་
མི་རྒྱུ་བའི་འཇིག་རྟེན་སྣ་ཚོགས་པ་ཐམས་ཅད་དུ་འབྱུང་བར་འགྱུར་ཏེ་ཀྱེ་མི་ཡི་བདག་པོ་བྱེད་
པོ་དབང་ཕྱུག་སོགས་ཀྱིས་འདོད་པས་མ་ཡིན་ཏེ། སེམས་ཅན་རང་རང་གི་ཐུན་མོང་དང་ཐུན་
མོང་མིན་པའི་ལས་ཀྱི་དབང་གིས་སྣང་བའི་གཟུགས་ཡིན་པར་རིགས་པས་གྲུབ་བོ། །དབང་
ཕྱུག་པ་ལ་ཇི་སྐད་བརྗོད་པའི་རིགས་པ་འདིས་ཁྱབ་འཇུག་པ་དང་རཏྣ་ཎ་སོགས་བྱེད་པ་པོ་
277

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གཅིག་གིས་འཇིག་རྟེན་ཐམས་ཅད་བྱས་པར་འདོད་པ་ཐམས་ཅད་རྩད་ནས་ཁེགས་པ་ཡིན་
པས་འདིར་ཅུང་ཟད་རྒྱས་པར་བརྗོད་པར་བྱས་སོ། །དེ་ནས་སངས་རྒྱས་པའི་རང་ལུགས་ཆོས་
ཐམས་ཅད་བྱེད་པ་པོ་གཞན་གྱིས་མ་བྱས་ཤིང་རྒྱུ་མེད་དུ་བྱུང་བ་མ་ཡིན་པར་རྟེན་ཅིང་འབྲེལ་
བར་འབྱུང་བའི་ཚུལ་དུ་སྐྱེ་བར་གསུངས་པ། དངོས་པོ་རྣམས་ནི་རང་སྐྱེད་བྱེད་ཀྱི་རྒྱུ་དང་རྐྱེན་
ཚོགས་པའམ་འདུས་པའམ་ཡང་དག་པར་སྦྱོར་བ་འདི་ལས་ནི་འབྲས་བུ་འདི་འབྱུང་བར་
འགྱུར་ཏེ། ཇི་ལྟར་ན་ཟླ་བའི་འོད་དང་ཡང་དག་པར་སྦྱོར་བ་ཡི་ཆུ་ཤེལ་ལས་ཀྱང་ཆུ་རུ་འགྱུར་
ཏེ༑ ཀྱང་ཡིག་གིས་མེ་ཤེལ་ལས་མེ་འབྱུང་བ་ཡང་བསྟན་ཏོ། །མེ་ལོང་དྭངས་པ་དག་ལས་
བྱད་ལ་སོགས་པ་དངོས་པོའི་གཟུགས་བརྙན་འབྱུང་བ་དང༌། གཞན་གྱིས་སྐྱུར་བའི་རོ་ཟོས་པ་
ཡིད་ལ་བསམ་པའི་རྒྱུ་ལས་གཞན་གྱི་ལྕེ་ལས་ཆུ་འཛག་པ་དང༌། ཁྲོན་པ་དང་ཁང་སྟོང་རི་ཡི་
དྲུང་དུ་རང་གི་སྒྲ་བསྒྲགས་པ་ལས་ཅིག་ཤོས་སྒྲ་བརྙན་འབྱུང་བ་དང་། དག་པའི་ས་བོན་སྐྱོན་
མེད་པ་ཉིད་ས་དང་ཆུ་ལ་སོགས་པ་དང་ཡང་དག་པར་སྦྱོར་བ་ལས་ནི་མྱུ་གུར་འགྱུར་རོ། །རྡོ་
ཁབ་ལེན་ལས་ཀྱང་དེ་དང་ཡང་དག་པར་སྦྱོར་བའམ་འདུས་པའི་ལྕགས་ཀྱི་ཐུར་མ་དག་ནི་
གཡོ་བར་འགྱུར་ཏེ། དེ་དག་རྟེན་འབྲེལ་གྱི་ཆོས་ཉིད་ཡིན་གྱི་བྱེད་པོའམ་སྐྱེས་བུའི་བསམ་
པའམ་འདོད་པས་དངོས་པོ་འདི་དག་ལ་འདི་ལྟར་འགྱུར་བར་བྱས་པ་ཅི་ཡ༷ ང་མིན་ནོ། །འོ་ན་
ཅི་ཞེ་ན། རྟེན་ཅིང་འབྲེལ་བར་འབྱུང་བའི་དངོས་པོ་རྣམས་ཀྱི་རང་རང་གི་ནུས་པ་འདི་ནི་སྲིད་
པ༵་གསུམ་གྱི་གནས་སུ་བྱེད་པ་པོ་གཞན་སུ་ཞིག་གིས་ཀྱང་སྤྲུལ་པ་མིན་ཏེ་དངོས་པོ་རང་རང་
གི་རང་བཞིན་ནམ་ཆོས་ཉིད་དོ། །དེ་ལྟར་ཆོས་རྣམས་རྒྱུ་ལས་འབྱུང་བ་ཡིན་པར་བསྟན་པ་
དེས་རྒྱུ་ཡོད་པར་གྲུབ་ལ། དེ་ལྟ་ན་དབང་ཕྱུག་ཀྱང་རྒྱུ་ཡིན་པ་ལ་འགལ་བ་ཅི་ཡོད་ཅེ་ན། དེ་
མི་མཚུངས་ཏེ་རྒྱུ་དབང་ཕྱུག་གིས་འབྲས་བུ་བྱེད་པར་འདོད་པ་ནི་བྱེད་པོ་རྟག་པ་རང་དབང་
ཡུམ གཞན་བྱེད་པ་ཡིན་ལ། རྟེན་ཅིང་འབྲེལ་བར་འབྱུང་བའི་རྒྱུ་ལས་འབྲས་བུ་འབྱུང་བ་ནི་
278

དུས་འཁོར་ནང་ལེ་འགྲེལ།
བསླུ་མེད་དུ་སྣང་བ་ཡིན་ན་ཡང༌། ཡང་དག་པར་དཔྱད་ན་རྟག་ཆད་དང་འགྲོ་འོང་སོགས་ཀྱི་
མཐའ་དང་བྲལ་བ་ཡིན་པས་བྱེད་པོ་རྒྱུ་དང་བྱ་བ་འབྲས་བུ་ལ་རང་བཞིན་གྱིས་གྲུབ་པ་གང་
ཡང་མེད་དེ། ཇི་ལྟར་རྒྱུ་དང་འབྲས་བུར་གདགས་པ་འདི་དག་དངོས་པོར་མེད་པའི་ཚུལ་ནི།
འབྲས་བུ་རྒྱུའི་དུས་ན་ཡོད་པའམ་མེད་པ་གང་ཡིན་ཞེས་བརྟག་ན། རྒྱུ་ཡི་རང་དུས་ན་འབྲས་
བུ་ཡོད་པ་མ་ཡིན་ཏེ། ཡོད་ན་བྱ་མི་དགོས་ཤིང་ཇི་ལྟར་བུམ་ཕ་རང་དུས་ན་ཡོད་པའི་ས་ལ་
སོགས་པའི་རྡུལ་རྫས་རྣམས་བུམ་པའི་རྒྱུར་མི་འགྱུར་ཏེ། འབྲས་བུ་བུམ་པ་གྲུབ་ཟིན་ཉིད་ཀྱི་
ཆོས་ཡིན་པ་བཞིན་ནོ། །དེ་བཞིན་སྣམ་བུའི་སྣལ་མ་སོགས་ཀྱང་ངོ༌། །འབྲས་བུ་མེད་པ་ནི་རྒྱུ་
དེའི་འབྲས་བུར་མི་འགྱུར་ཏེ་རུས་སྦལ་གྱི་སྤུ་བཞིན་དུ་རྒྱུས་སྐྱེད་མི་ནུས་སོ། །འབྲས་བུ་གཏན་
མེད་མིན་ཡང་རྒྱུའི་རང་དུས་ན་མེད་པ་དེ་རྒྱུས་བསྐྱེད་པས་མེད་པ་བསྐྱེད་པར་རིགས་སོ་སྙམ་
ན༑ རྒྱུའི་རང་དུས་ན་མེད་པ་དེ་རྒྱུ་འགག་ནས་མེད་པའི་རྗེས་སུ་ཡོད་པ་དེ་ནི་རྒྱུ་སྔོན་སོང་དེས་
སྔར་མེད་པ་བསྐྱེད་པའི་འབྲས་བུ་ཡིན་པར་བཏགས་པ་ཙམ་ལས་ངེས་པར་རྒྱུས་མེད་པར་་
བསྐྱེད་པ་མིན་ཏེ། རྒྱུ་ཡོད་བཞིན་དུ་བསྐྱེད་པར་རིགས་པ་མིན་པ་དེ་བཞིན་རྒྱུ་འགག་ནས་མེད་
པའི་དུས་སུ་རྒྱུས་བསྐྱེད་པར་དེ་བས་མི་རིགས་སོ། །དེས་ན་རྒྱུ་གང་གི་མཐུ་ལས་འབྲས་བུ་
གང་སྣང་བ་ལ་རྒྱུ་དང་འབྲས་བུར་བརྗོད་ཀྱང་བརྟགས་ན་རྒྱུས་འབྲས་བུ་སྐྱེད་པའི་བྱ་བ་བྱེད་
པ་དང༌། འབྲས་བུ་རྒྱུ་ལ་ལྟོས་ཏེ་སྐྱེ་བའི་མཚན་མ་མི་དམིགས་པས། རྒྱུ་དབང་ཕྱུག་སོགས་
དངོས་པོར་གྲུབ་པ་དེས་བུམ་སོགས་དངོས་པོར་གྲུབ་པའི་འབྲས་བུ་བྱེད་པར་འདོད་པའི་རྒྱུ་
འབྲས་འཇོག་ཚུལ་དང་གཏན་མི་འདྲ་བས་ཀུན་རྫོབ་ཏུ་རྒྱུ་ཡོད་པར་སྨྲས་ཀྱང་དབང་ཕྱུག་རྒྱུར་
སྨྲ་བ་དང་མཚུངས་པའི་གོ་སྐབས་མེད་དོ། །འབྲས་བུ་ཡོད་མེད་གཉིས་ཀའི་བདག་ཉིད་དུ་གྱུར་
པ་ནི་རྣམ་པ་ཀུན་ཏུ་མེད་དེ། དེ་གཉིས་ཕན་ཚུན་སྤངས་ཏེ་འགལ་བའི་ཕྱིར་གཉིས་ཀ་ཡིན་པ་
རྣམ་པ་ཀུན་ཏུ་མི་སྲིད་དོ། །དེའི་ཕྱིར་རྒྱུ་ལས་འབྲས་བུ་ཡོད་པ་དང་། མེད་པ་དང༌། འབྲས་བུ་
279

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཡོད་མེད་གཉིས་ཀ་ཡིན་ངཔ་སྟེ་མུ་གསུམ་པོ་གང་ཡང་སྐྱེད་པར་མི་རིགས་པས་རྒྱུ་འབྲས་གཉིས་
ཀ་ངོ་བོས་གྲུབ་པ་མེད་དོ། །གཉིས་མ་ཡིན་གྱི་མུ་ནི་འདིའི་ཤུགས་ཀྱིས་ཁེགས་པའོ། །དེ་ལྟར་
རྒྱུ་འབྲས་ལ་བདེན་དངོས་མེད་པར་བརྗོད་པ་ལ། དངོས་སྨྲ་བ་དག་གིས་བརྒལ་བ། རྒྱུ་ལས་
འབྲས་བུ་སྐྱེ་ཚུལ་ལ་དཔྱད་ནས་བཀག་པ་འདིས་རྒྱུ་དང་འབྲས་བུ་ཉིས་ཆར་བཀག་པས་
ཐམས་ཅད་མེད་པར་སྨྲ་བའི་ཆད་སྟོང་གི་ལུགས་བཟུང་བར་མི་འགྱུར་རམ་ཞེ་ན། མ་ཡིན་ཏེ།
རྟེན་ཅིང་འབྲེལ་འབྱུང་གི་སྣང་ཚུལ་ལ་ལྟོས་ནས་གང་ལས་གང་སྣང་བ་དེ་ལ་རྒྱུ་དང་འབྲས་
བུར་བཏགས་པས་ན། རྒྱུ་ལ་ལྟོས་ནས་འབྲས་བུ་དང༌། འབྲས་བུ་ལ་ལྟོས་ནས་རྒྱུར་འཇོག་
པས་བཏག་པ་ཙམ་གྱི་གཞན་ལ་ལྟོས་པའི་ཕྱིར་ལྟོས་གྲུབ་ཀྱི་རྒྱུ་འབྲས་གཉིས་ཀ་ཀུན་རྫོབ་ཏུ་
ཡོད་རུང་བས་རྒྱུ་འབྲས་གཉིས་ཀ་མེད་པར་སྨྲ་བར་མི་འགྱུར་རོ། །དེས་ན་རྒྱུ་འབྲས་ལ་བདེན་
པར་གྲུབ་པའམ་ངོ་བོའམ་རང་བཞིན་གྱིས་གྲུབ་པ་ཅུང་ཟད་མེད་ཀྱང་ལྟོས་ནས་བཏགས་པའི་
རྒྱུ་འབྲས་ཀྱི་སྣང་བ་བསླུ་མེད་ནི་ནམ་ཡང་མེད་པར་མི་འགྱུར་ལ། བཏགས་པ་ཙམ་ལས་ངོ་
བོས་གྲུབ་པ་མེད་པ་ལ་རྒྱུ་འབྲས་ཀྱི་རྣམ་གཞག་ཐམས་ཅད་རུང་ཞིང་། བཏགས་ཙམ་མ་ཡིན་
པར་རྒྱུ་འབྲས་སུ་རང་གི་ངོ་བོས་གྲུབ་པ་ལ་རྒྱུ་འབྲས་ཀྱི་རྣམ་གཞག་ཀུན་མི་རུང་བར་པ་ཀར་
རོ༑ ༑དེ་ལྟར་གཞན་ལ་ལྟོས་པའི་ཕྱིར་གཉིས་ཀའང་རྒྱུ་ཉིད་དུ་ཐལ་བར་འགྱུར་རོ་ཞེས་པ་ལ་
སོགས་པའི་ཐལ་བར་འགྱུར་བ་འདི་ལ། གཞན་རྒྱུ་འབྲས་ལྟོས་བཏགས་ཙམ་མིན་པར་ངོ་བོས་
གྲུབ་པར་ཁས་ལེན་པའི་ཕྱོགས་ཀྱིས་ཕན་ཚུན་ལྟོས་བཏགས་མི་འཐད་པའི་རྩོད་པ་བཀོད་པའི་
ཚུལ་དུ་བཤད་པ་དང༌། དེ་ཐམས་ཅད་རྒྱུ་འབྲས་ལྟོས་བཏགས་ཙམ་དུ་མི་འདོད་པ་ལ་གནོད་
པའི་ཐལ་བ་འཕེན་པའི་དོན་དུ་བཤད་པ་གཉིས་འདུག་པའི་དང་པོ་ལྟར་ན། རྒྱུ་འབྲས་གཉིས་
ཀའང་ཕན་ཚུན་རྣམ་པར་བཞག་འཇོག་གི་རྒྱུར་ཁས་ལེན་ན། གཉིས་ཀ་རྒྱུ་ཡིན་པའི་ཕྱིར་
འབྲས་བུ་མེད་ལ། འབྲས་བུ་མེད་ན་རྒྱུ་ཡང་མེད་དོ། །རྒྱུ་ནི་འབྲས་བུ་ལ་མ་ལྟོས་པར་དུ་རང་
280

དུས་འཁོར་ནང་ལེ་འགྲེལ།
གི་ངོ་བོས་རྒྱུར་མི་འགྲུབ་པའི་ཕྱིར་མཐའ་གཅིག་ཏུ་རྒྱུ་ཡིན་པས་ངེས་པ་མེད་པ་ཉིད་དུ་ཐལ་བ་
དང༌། ངེས་པ་མེད་པ་དེའི་ཕྱིར་རྒྱུ་མ་ཡིན་པར་འགྱུར་ཞིང༌། དེའི་ཕྱིར་དབང་ཕྱུག་ཙམ་དུ་མ་
ཟད་དེ་ལ་སོགས་པའི་རྒྱུ་ཐམས་ཅད་ངེས་པ་མེད་པ་དང་རྒྱུ་མ་ཡིན་པར་གྲུབ་པ་དེས་ན། རྒྱུ་
འབྲས་ལྟོས་གྲུབ་ཙམ་གྱིས་མ་ཡིན་ཏེ། རྒྱུ་གང་ཡིན་རང་གི་ངོ་བོས་རྒྱུ་ཡིན་ལ། འབྲས་བུའང་
རང་གི་ངོ་བོས་འབྲས་བུ་ཉིད་དུ་གྲུབ་བོ་ཞེ་ན། དེ་ལ་ལན་བསྟན་པ་ནི། འདིར་ཁྱོད་ཀྱི་སོགས་
ཀྱི་ལན་བསྟན་པ་ཡིན་པར་འཆད་དོ། །འཆད་ཚུལ་ཕྱི་མ་ལྟར་ན། ས་མྱུག་གཉིས་ཀ་ཕན་ཚུན་
རྒྱུ་དང་འབྲས་བུར་འདོགས་པའི་རྒྱུ་ཡིན་པའི་ཕྱིར་གཞན་ལ་ལྟོས་ནས་བཏགས་པ་མིན་པའི་
འབྲས་བུ་མེད་དེ། དེ་མེད་ན་ལྟོས་ནས་བཏགས་པ་མིན་པའི་རྒྱུ་མེད་དོ། །དེ་ལྟར་རྒྱུ་ནི་འབྲས་
བུ་ལ་བརྟེན་ནས་འདོགས་དགོས་པའི་ཕྱིར་རང་བཞིན་གྱི་རྒྱུར་ངེས་པ་མེད་པ་ཉིད་དུ་ཐལ་བར་
འགྱུར་རོ། །རང་བཞིན་གྱི་རྒྱུར་ངེས་པ་མེད་པ་ཡིན་པའི་ཕྱིར་དབང་ཕྱུག་ལ་སོགས་པ་རང་
དབང་དུ་འཇིག་རྟེན་ཐམས་ཅད་བསྐྱེད་པའི་བདེན་པའི་རྒྱུ་མ་ཡིན་པ་ཉིད་དུ་ཐལ་བར་འགྱུར་
རོ༑ ༑འདིས་དབང་ཕྱུག་ལ་སོགས་པའི་རྒྱུ་ཐམས་ཅད་རང་བཞིན་གྱིས་རྒྱུར་ངེས་པ་མེད་པ་
ཉིད་དང་། རང་དབང་བའི་རྒྱུ་མ་ཡིན་པ་ཉིད་དུ་གྲུབ་བོ་ཞེས་རིགས་པས་འཕྲུལ་ཏེ་འཆད་དོ། །
མདོར་ན་རྒྱུ་འབྲས་ལྟོས་བཏགས་ཙམ་གྱིས་རྒྱུ་འབྲས་ཀྱི་གོ་མི་ཆོད་པས། རྒྱུ་ཉིད་རྒྱུ་ཡི་ངོ་བོས་
དང༌། འབྲས་བུ་འབྲས་བུའི་ངོ་བོས་སམ་རང་གི་རང་བཞིན་གྱིས་གྲུབ་པོ་ཞེ་ན། རྒྱུ་འབྲས་ངོ་
བོས་གྲུབ་པ་འདི་རིགས་པས་གྲུབ་པ་ཞིག་ན་དེ་ལྟར་ཁས་ལེན་མོད། འདིར་རིགས་པས་ནམ་
ཡང་མི་འགྲུབ་པས་དངོས་སྨྲ་བ་ཁྱོད་ཀྱི་ཞེ་འདོད་ཙམ་གྱིས་དེ་འགྲུབ་པར་བསམ་ཞིང༌།
བདག་གི་རིགས་པས་གྲུབ་པ་དེ་ལས་འགྲུབ་པ་མ་ཡིན་པར་སྨྲ་བ་ནི་ཤིན་ཏུ་མི་རིགས་པའམ་
མི་བཟད་པ་སྟེ། འདོད་པ་ཙམ་གྱིས་ཁྱོད་ཀྱི་རྒྱུ་འབྲས་ངོ་བོས་ཡོད་པ་འགྲུབ་པར་འགྱུར་ན།
བདག་གིས་འདོད་པས་ངོ་བོས་མེད་པའང་འགྲུབ་སྟེ། དེ་ལྟ་ན་ཐམས་ཅད་དུ་སོ་སོའི་འདོད་པ་
281

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཙམ་གྱིས་གྲུབ་པར་འགྱུར་ཏེ་རིགས་པ་མི་དགོས་པའམ་རྣམ་པར་སྤངས་པས་འགྲུབ་དགོས་ན་
དེ་ནི་ཤིན་ཏུ་མི་རིགས་སོ། །ཕ་རོལ་པོས་སྨྲས་པ། ཡིད་ཆེས་ལུང་ལས་དམ་ཚིག་འདི། །དམ་
ཚིག་མ་གྲུབ་དམ་ཚིག་ཅེས། །བརྗོད་པ་དག་ནི་མི་འཐོབ་སྟེ། །བསྟན་བཅོས་རིགས་པ་རྣམས་
ཀྱིས་གསུངས། །ཞེས་པ་འདིའི་དོན། ཡིད་ཆེས་པའི་ལུང་ལས་བཤད་པའི་དམ་བཅའ་ཡི་
ཚིགས་ལ། དེ་མ་གྲུབ་ཅེས་བརྗོད་པ་མེད་དེ། ལུང་ལས་བཤད་པའི་ཕྱིར་ཞེས་པའི་དོན་ཡིན་
ལ༑ དམ་ཚིག་གི་སྐད་དོད་ས་མ་ཡ་ཞེས་པ། འཆི་མེད་མཛོད་ལས། ས་མ་ཡ་མཉམ་ཇི་བཞིན་
སྤྱོད། །ཁྲིམས་བྱ་གཞན་ཡང་རྒྱས་པར་བསྟན། །གྲུབ་པའི་མཐའ་དང་ཕུན་སུམ་ཚོགས། །བརྡ་
དང་དུས་དང་སྐར་རྣམས་ལའོ། །ཞེས་པ་ལྟར་དོན་དུ་མ་ལ་འཇུག་པའི་ནང་ནས་འདིར་གྲུབ་
མཐའ་ལ་འཇུག་སྟེ། ཡིད་ཆེས་ལུང་ལས་གྲུབ་མཐའ་འདིར། །ཇི་བཞིན་མ་གྲུབ་གྲུབ་མཐའ་
ཞེས། །བརྗོད་པ་དག་ནི་མི་འཐོབ་སྟེ། །ཞེས་པ་ཡིན་པ་འདྲའོ་ཞེས་ཆོས་རྗེ་བུའི་གསུང་བགྲོས
ལས་འབྱུང་ངོ༌། །དེས་ན་ལུང་ཙམ་གྱི་རྗེས་སུ་འབྲངས་པའི་མུ་སྟེགས་པ་དག་གིས། ཕ་རོལ་
མངོན་སུམ་མཐོང་བ་ཡི། །དྲང་སྲོང་དེ་དག་ཚིག་ལ་ནི། །རྗེས་སུ་དཔག་པས་གནོད་མི་ནུས། །
ཞེས་བཤད་པ་ལྟར་ཁོ་རང་གི་ཁས་ལེན་པའི་ལུང་ལས་དབང་ཕྱུག་རྒྱུར་བཤད་པ་སོགས་ཀྱིས་
དོན་དེ་བསྒྲུབ་པའི་སླད་དུ་དེ་ལྟར་སྨྲས་པ་ཡིན་ཡང༌། རིགས་པ་ཡང་དག་གིས་གནོད་ན་ལུང་
དོན་དེ་ལྟར་མིན་པར་འཛིན་དགོས་ཀྱི་རང་གིས་འདོད་པའི་ལུང་ལས་གང་བཤད་ཚད་ལུང་
ཙམ་གྱིས་འགྲུབ་པར་འདོད་པ་ནི་བླུན་པོའི་དམ་བཅའ་ཙམ་མོ། །དེ་ནི་ཕ་རོལ་པོས་ལུང་གིས་
བསྒྲུབ་པའོ། །ཡང་འགའ་ཞིག་གི་ཚེ་ཕ་རོལ་པོ་དག་གིས་རིགས་པ་བརྗོད་པ། འདིར་ཉེ་བར་
ལེན་པའི་རྒྱུ་ས་བོན་ལ་སོགས་པ་གཅིག་ལས་རང་རང་གི་འབྲས་བུ་ཐམས་ཅད་འབྱུང་བ་མེད་
དེ༑ ཆུ་ལ་སོགས་པ་ལྷན་ཅིག་བྱེད་རྐྱེན་ནུས་པའི་རྒྱུ་ནུས་པ་ཅན་གཞན་ཡང་ཚོགས་དགོས་པ་
བཞིན་དུ། དངོས་པོ་རྣམས་ལ་ཡང་སྐྱེད་པར་བྱེད་པའི་ནུས་པ་ལྡན་པ་དབང་ཕྱུག་ཉིད་དངོས་
282

དུས་འཁོར་ནང་ལེ་འགྲེལ།
པོའི་རྒྱུ་ཡིན་པར་རྗེས་སུ་དཔག་པས་འགྲུབ་བོ་ཞེ་ན་ཁྱོད་ཀྱི་གཏན་ཚིགས་འདི་ནི་ཁྱོད་རང་གི་
དམ་བཅའ་བའི་ཕྱོགས་སྒྲུབ་པ་ལ་ནུས་པ་མེད་པའི་ཟོལ་སྦྱོར་གྱི་རྟགས་ལྟར་སྣང་བ་ཡིན་པས་
དོན་མེད་དེ། ཉེ་བར་ལེན་པའི་རྒྱུ་གཅིག་ལས་ཐམས་ཅད་འབྱུང་བ་མེད་པའི་ཕྱིར་ཞེས་པའི་
གཏན་ཚིགས་འདིས་ཁྱོད་ཀྱི་ཕྱོགས་སམ་དམ་བཅའ་དབང་ཕྱུག་རྒྱུ་ཡིན་པར་སྒྲུབ་པར་བྱེད་
པའི་མཚན་ཉིད་ཐོབ་སྟེ་སྒྲུབ་བྱེད་དུ་འགྱུར་བ་ཞིག་ན། བདག་གི་དབང་ཕྱུག་རྒྱུ་མིན་པར་དམ་
བཅའ་བའི་ཕྱོགས་ཀྱང་འགྲུབ་པར་འགྱུར་ཏེ། : དབང་ཕྱུག་རྒྱུ་མིན་ཏེ། ཉེ་བར་ལེན་པའི་རྒྱུ་
གཅིག་ལས་ཐམས་ཅད་མི་འབྱུང་བའི་ཕྱིར་ཞེས་བཀོད་པས་དེ་འགྲུབ་པར་འགྱུར་རོ། །ཅི་སྟེ་
དེས་ཁྱོད་ཀྱི་དམ་བཅའི་ཕྱོགས་གཞན་དབང་ཕྱུག་རྒྱུར་མི་འདོད་པ་སུན་འབྱིན་ནུས་ན།
བདག་གི་མི་མཐུན་པའི་ཕྱོགས་དབང་ཕྱུག་རྒྱུར་སྨྲ་བ་དག་ཀྱང་དེས་སུན་འབྱིན་ཏེ་སྔ་མ་
བཞིན་ནོ། །དེས་ན་མེ་ནི་ལག་ཏུ་འཛིན་པ་པོ་རང་གཞན་གཉིས་ཀ་བསྲེག་པར་བྱེད་གྱི་གཅིག་
ལ་མ་ཡིན་པ་ལྟར། འདི་འདྲའི་རྟགས་བཀོད་པས་ཅི་ཡང་མི་རུང་ངོ་། །ཞེས་སོ། །འདི་ལ་
དབང་ཕྱུག་ངོ་བོ་ཉིད་ཀྱིས་ཐམས་ཅད་བྱེད་པ་པོར་སྒྲུབ་པའི་གཏན་ཚིགས་སུ་བཀོད་པ་དོན་
མེད་ཅེས། ངོ་བོ་ཉིད་ཀྱི་ཁྱད་པར་སྦྱར་ནས། ངོ་བོ་ཉིད་ཀྱིས་དམ་བཅའ་སྒྲུབ་པ་དང་། ལྡོག་
ཕྱོགས་འགོག་པ་ཡིན་ན། གཅིག་སྒྲུབ་པ་བཞིན་དུ་ཐམས་ཅད་གྲུབ་པ་དང༌། དམ་བཅའ་
གཅིག་གི་ཟློག་ཕྱོགས་སུན་འབྱིན་པ་བཞིན་དུ་དམ་བཅའ་ཐམས་ཅད་ཀྱི་བཟློག་ཕྱོགས་སུན་
འབྱིན་དགོས་པས། ཁྱོད་ཀྱི་དམ་བཅའ་དབང་ཕྱུག་ངོ་བོས་བྱེད་པ་པོར་གྲུབ་ན། འདག་གི་
དབང་ཕྱུག་ངོ་བོས་བྱེད་པ་པོ་མ་ཡིན་པར་ཡང་གྲུབ་ཅིང༌། དེ་བཞིན་ཁྱོད་ཀྱི་དམ་བཅའི་
བཟློག་ཕྱོགས་སུན་འབྱིན་ནུས་ན། བདག་གི་དམ་བཅའི་བཟློག་ཕྱོགས་ཀྱང་སུན་འབྱིན་པར་
བྱེད་པས་མེ་འདི་གང་ལའང་མ་ལྟོས་པར་སྲེག་པར་བྱེད་ན་བུད་ཤིང་དང་བུད་ཤིང་མིན་པ་
གཉིས་ཀ་སྲེག་པར་བྱེད་དགོས་ཀྱི་བུད་ཤིང་གཅིག་བུ་སྲེག་པ་མ་ཡིན་ནོ་ཞེས་འཆད་པ་དག་
283

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ཀྱང་སྣང་ངོ༌། །དེའི་ཕྱིར་གཏན་ཚིགས་ལྟར་སྣང་བ་དང་ཡང་དག་གི་ཁྱད་པར་དཔེ་བརྗོད་པའི་
སྒོ་ནས་གསུངས་པ། འདིར་དཔེར་ན་སྒྲ་རྟག་པར་སྨྲ་བ་རྣམས་ཀྱི་དམ་བཅའ་སོགས་གསུངས་
ཏེ༑ སྒྲ་རྟག་པ་ཡིན་པར་དམ་བཅའ་གཏན་ཚིགས་ལུས་ཅན་མ་ཡིན་པའི་ཕྱིར་ཞེས་དང༌། དཔེ་
ནམ་མཁའ་བཞིན་ཞེས་དང༌།ཉེར་སྦྱོར་ནི་གང་གི་ཕྱིར་ནམ་མཁའ་ལུས་ཅན་མ་ཡིན་པ་ཉིད་
ཀྱིས་རྟག་པ་དེ་བཞིན་དུ་སྒྲ་ཡང་ཡིན་ནོ་ཞེས་དང༌། མཇུག་སྡུད་དེའི་ཕྱིར་སྒྲ་ཡང་རྟག་པར་
གྲུབ་བོ་ཞེས་སྒྲུབ་ངག་ཡན་ལག་ལྔ་ལྡན་དུ་བཀོད་པ་འདི་ལྟ་བུ་ནི་གཏན་ཚིགས་ལྟར་སྣང་ཡིན་
ལ༑ དེ་ལ་སྒྲ་མི་རྟག་པར་འདོད་པས་སྨྲས་པ། འདི་ནི་དམ་བཅའ་གང་དག་མ་ཡིན་ཏེ། མི་
འགྲུབ་པའི་ཕྱིར་རོ། །གང་གིས་ན། སྒྲ་མི་རྟག་སྟེ། བྱས་པའི་ཕྱིར་བུམ་པ་བཞིན། ཇི་ལྟར་བུམ་
པ་དབྱིག་གུ་དང༌། འཁོར་ལོ་དང༌། སྐུད་པ་དང༌། སྐྱེས་བུས་རྩོལ་བས་བྱས་པ་དེ་བཞིན་དུ་སྒྲ་
ཡང་མགྲིན་རྐན་ལ་སོགས་པའི་རྩོལ་བའི་བསྐྱེད་པའམ་བྱས་པ་ཡིན་ལ། དེའི་ཕྱིར་སྒྲ་མི་རྟག་
པར་གྲུབ་བོ་ཞེས་གཞན་དག་སྨྲ་བར་འགྱུར་ཏེ། འདི་ནི་གཏན་ཚིགས་ཡང་དག་གོ། །དེས་ན་
ཟོལ་ལམ་སྒྱུ་ཐབས་ཀྱི་ངག་སྦྱོར་བའི་གཏན་ཚིགས་ལས་ནི་བསྒྲུབ་བྱ་འགྲུབ་པ་མ་ཡིན་ལ།
གང་གིས་ཚུལ་གསུམ་ཚང་པའི་རྟགས་ཇི་ལྟ་བ་བཞིན་དུ་བརྗོད་པ་དེ་ནི་བསྒྲུབ་བྱ་འགྲུབ་ངེས་
ཀྱི་ཚད་མར་འགྱུར་བ་དེའི་ཕྱིར། ངོ་བོ་ཉིད་ཀྱིས་གྲུབ་པའི་རྒྱུ་མེད་པ་དང༌། དབང་ཕྱུག་དངོས་
པོ་ཐམས་ཅད་ཀྱི་རྒྱུ་མ་ཡིན་པར་སྒྲུབ་པ་ནི་གཏན་ཚིགས་ཡང་དག་དང་ལྡན་ལ་ཅིག་ཤོས་ནི་
དམ་བཅའ་བ་ཙམ་ལས་སྒྲུབ་བྱེད་ཡང་དག་མེད་པ་ཡིན་ནོ། །གཞན་ཡང་རྒྱུ་འབྲས་སོགས་
ལྟོས་བཏགས་ཙམ་དུ་མི་འདོད་པར་ངོ་བོ་ཉིད་ཀྱིས་གྲུབ་པར་ཁས་ལེན་པའི་ལུགས་ལ།
བསྒྲུབ་བྱ་རྣམས་ཀྱི་སྒོ་ནས་རྟག་པ་སོགས་སུ་དམ་བཅའ་བ་དང༌། དེའི་སྒྲུབ་བྱེད་གཏན་
ཚིགས་གཉིས་གཅིག་གམ་ཐ་དད་དུས་མཚུངས་མི་མཚུངས་སོགས་ཀྱི་དཔྱད་ན་འགལ་བའམ་
དཔྱད་མི་བཟོད་པ་ནི་སྒྲུབ་བྱེད་དུ་མི་འགྱུར་བའི་སྐྱོན་བརྗོད་ངོ་བོས་གྲུབ་པར་སྨྲ་བའི་ཕྱོགས་
284

དུས་འཁོར་ནང་ལེ་འགྲེལ།
ལ་འཇུག་གི་ལྟོས་བཏགས་པ་དང་ལྡོག་པའི་དབྱེ་བས་འཆད་པ་ལ་ནི་སྐྱོན་དེ་དག་རྣམ་པ་ཀུན་
དུ་མི་འཇུག་གོ། །དེའི་ཚུལ་གསུངས་པ། འདིར་གང་གི་དུས་ན་དམ་བཅའ་ཡི་བརྗོད་པ་ཡོད་
པ་དེའི་དུས་ན་གཏན་ཚིགས་བརྗོད་པ་མེད་ཅིང༌། གཏན་ཚིགས་བརྗོད་པའི་དུས་ན་དམ་
བཅའི་ཚིག་མེད་ལ།༏ དམ་བཅའ་མེད་པའི་གཏན་ཚིགས་དེ་གང་གི་སྒྲུབ་བྱེད་ཡིན་ཏེ། དེ་
གཉིས་ཅིག་ཆར་དུ་ཡོད་པའི་ཆོས་ཅན་མ་ཡིན་ནོ། །དེ་དཔེར་ན་དམ་བཅའི་སྐད་དོ། །པྲ་ཏིཛྙཱ་
ཞེས་བརྗོད་ཚེ་པྲ་བརྗོད་པ་དེའི་ཚེ་ཕྱི་མ་གཉིས་མེད་པ་དང༌། དེར་མ་ཟད་པ་དང་ར་དང་སྲོག་
གི་ཨ་ཡིག་ཀྱང་རིམ་བཞིན་འབྱུང་བ་ལས་ཅིག་ཆར་མེད་དོ། །དེ་བཞིན་དུ་བརྗོད་པའི་ཡི་གེ་
རིམ་པར་སྐྱེ་འགག་བྱེད་པ་ཡིན་ལ། མ་སྐྱེས་པའམ་ཤི་བའི་བུས་བྱ་བ་བྱེད་མི་ནུས་པ་བཞིན་
གང་མེད་པ་ཞེས་དམ་བཅའ་གང་གི་དུས་སུ་གཏན་ཚིགས་གང་མ་སྐྱེས་པའམ་གཏན་ཚིགས་
བརྗོད་པ་གང་གི་དུས་སུ་དམ་བཅའ་བརྗོད་པ་འགག་པ་དེ་ལྟ་བུའི་གཏན་ཚིགས་དེས་བསྒྲུབ་
བྱ་བསྒྲུབ་པའི་བྱ་བ་བཏགས་པ་ཙམ་མིན་པར་ངོ་བོ་ཉིད་ཀྱིས་ཇི་ལྟར་བྱེད་དེ་བྱེད་པ་མེད་དོ། །
ཚུལ་འདིའི་སྒོ་ནས་དཔྱད་ན་འཇིག་རྟེན་ཐ་སྙད་ཀྱི་རྒྱུ་དང་འབྲས་བུ། མཚན་ཉིད་དང་མཚོན་
བྱ༑ བསྒྲུབ་བྱ་དང་སྒྲུབ་བྱེད། གཏན་ཚིགས་དང་དམ་བཅའ་ལ་སོགས་པ་ཐམས་ཅད་ལྟོས་
བཏགས་ཀྱི་སྒོ་ནས་ཐ་སྙད་འགྲུབ་ཀྱི་ལྟོས་བཏགས་མ་ཡིན་པར་རང་གི་ངོ་བོས་གྲུབ་པ་ཡོད་
དགོས་ན་དུས་མཉམ་དུ་ཡོད་ཅིང་། གཅིག་གིས་གཅིག་བསྐྱེད་པ་དང་། སྒྲུབ་པར་བྱེད་
སོགས་ཡིན་དགོས་ཀྱང་དེ་མི་སྲིད་དོ། །དེའི་ཕྱིར་བཏགས་པ་ཙམ་མ་ཡིན་པའི་ངོ་བོ་ཉིད་ཀྱིས་
གྲུབ་པའི་རྒྱུ་ལ་བརྟེན་ནས་འབྲས་བུར་མི་འགྱུར་ཏེ། འབྲས་བུ་ཡོད་དུས་རྒྱུ་འགག་ནས་མེད་
པའི་ཕྱིར་རོ། །འོ་ན་རྒྱུ་མེད་པ་ལས་སྐྱེ་བར་ཁས་ལེན་ནམ་ཞེ་ན་མ་ཡིན་ཏེ། རྒྱུ་མེད་པ་ལས་
ཞེས་པ་ཐ་སྙད་དུ་རྒྱུ་གཏན་མེད་ཀྱི་དོན་མ་ཡིན་ཏེ། རྒྱུ་དང་འབྲས་བུ་བྱེད་པ་ཞེས་པ་དོན་
གཞན་མ་ཡིན་ལ། འབྲས་བུའི་དུས་ན་རྒྱུའི་བྱེད་པ་འགགས་ཟིན་ཏེ་འབྲས་བུ་བྱེད་མི་དགོས་
285

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པས་སོ། །དེ་ལྟར་ངོ་བོས་གྲུབ་པའི་རྒྱུ་ལས་འབྲས་བུར་མི་འགྱུར་ཏེ། ཐ་སྙད་དུ་རྒྱུ་མེད་པ་
ལས་ཀྱང་འབྲས་བུར་མི་འགྱུར་རོ། །དེའི་ཕྱིར་དོན་དམ་པར་དཔྱད་ན་འབྲས་བུ་ནི་རང་ལས་
སྐྱེ་བ་མ་ཡིན། དེ་བཞིན་དུ་གཞན་ལས་མ་ཡིན། རང་གཞན་གཉིས་ཀ་ལས་མ་ཡིན། རྒྱུ་མེད་
པ་ཅན་ཡང་མ་ཡིན་ནོ་ཞེས་རིགས་པས་གྲུབ་སྟེ། མཐའ་བཞིའི་སྐེ་བ་རིགས་པས་དཔྱད་བཟོད་
དུ་མེད་པ་བརྟེན་འབྱུང་གི་རིགས་པ་འདིས་བྱེད་པ་པོ་ངོ་བོས་གྲུབ་པ་དང༌། རྒྱུའི་བྱེད་པ་རྟག་
པ་སུན་དབྱུང་བ་ཡིན་ནོ། །ཞེས་སོ། །སྐབས་འདིར་བླ་མ་སྔ་མ་རྣམས་ཀྱི་ཚིག་འབྲུ་གཉེར་ཚུལ་
མི་འདྲ་བ་དུ་མ་ཞིག་སྣང་ཡང་འདི་དོན་དམ་དཔྱོད་པའི་དབང་དུ་བྱས་པར་གཞུང་གི་བབ་ཀྱིས་
དངོས་སུ་གསལ་ཞིང༌། ཐ་སྙད་ཙམ་དུ་བྱས་ན་གཏན་ཚིགས་དང་བསྒྲུབ་བྱ་འཕྲད་མ་འཕྲད་
བརྟག་པ་འདི་ལྟག་ཆོད་ཉེར་བཞི་བཤད་པའི་ནང་ཚན་གཅིག་ཡིན་ལ། འདི་འདྲའི་ལྟག་ཆོད་
དེ་དམ་བཅའ་དང་གཏན་ཚིགས། རྒྱུ་དང་འབྲས་བུ་སོགས་ངོ་བོས་གྲུབ་པར་ཁས་ལེན་པའི་
ལུགས་ལ་སུན་འབྱིན་དུ་འགྱུར་ཞིང་། ལྟོས་ནས་བཏགས་པར་ཁས་ལེན་པའི་ལུགས་ལ་སུན་
འབྱིན་དུ་མི་འགྱུར་བའི་ཚུལ་བསྟན་པ་འདིས་རྟེན་ཅིང་འབྲེལ་འབྱུང་གི་སྣང་བ་ལ་མཐའ་
བཞིའི་སྐྱེ་བ་མེད་ཀྱང་སྣང་བ་འགོག་མེད་དུ་ཡོད་པར་འདོད་པའི་ལུགས་འདི་ལ་ཐ་ཐ་སྙད་
ཐམས་ཅད་སྐྱོན་མེད་དུ་རུང་ཞིང་གང་གིས་ཀྱང་སུན་འབྱིན་མི་ནུས་ལ་ངོ་བོས་གྲུབ་པར་ཁས་
ལེན་པའི་ལུགས་ལ་ཐ་སྙད་ཐམས་ཅད་མི་རུང་ཞིང་སུན་དབྱུང་ནུས་པར་བསྟན་པའི་དོན་ཟབ་
མོ་ཡིན་པར་ཤེས་པར་བྱའོ། །ད་ནི་བདག་སུན་དབྱུང་བ་གསུངས་པ། གལ་ཏེ་བདག་གཅིག་
པུ་ནི་ཡུལ་དུས་ཐམས་ཅད་ལ་ཁྱབ་ཅིང་ཀུན་ཏུ་འགྲོ་བ་ཡིན་ན། སུ་ཡང་གཉེན་དང་བྲལ་བའི་
སྡུག་བསྔལ་ཇི་ལྟར་ཉམས་སུ་མྱོང་བར་འགྱུར་ཏེ། ཡུལ་དུས་གང་དུ་ཡང་བདག་དེ་ཡོད་པས་
དེ་དང་བྲལ་ནས་གཞན་དུ་འགྲོ་བའི་ཡུལ་དུས་མི་སྲིད་པའི་ཕྱིར་རོ། །སྐྱོན་གཞན་ཡང་སེམས་
་ཐམས་ཅད་ཀྱི་རྒྱུད་ཀྱི་བདག་གཅིག་པུ་ཆ་མེད་པའི་ཚུལ་གྱིས་གཞན་ཐམས་ཅད་ལའང་
286

དུས་འཁོར་ནང་ལེ་འགྲེལ།
ཁྱབ་པས་སེམས་ཅན་གཅིག་གི་སྡུག་བསྔལ་མྱོང་བ་སོགས་ཐམས་ཅད་ཀྱིས་མྱོང་བར་ཡང་
འགྱུར་རོ། །གལ་ཏེ་སེམས་ཅན་སོ་སོའི་རྒྱུད་ཀྱི་བདག་སོ་སོ་ཡིན་པས་གཅིག་གི་སྡུག་བསྔལ་
ཀུན་གྱིས་མྱོང་མི་དགོས་སོ་ཟེར་ན་དུ་མ་དེ་རྣམས་རང་རང་སོ་སོའི་ངོ་བོར་གྱུར་བས་ཐམས་
ཅད་དུ་ཁྱབ་པར་འགྲོ་བའི་བདག་མེད་པར་འགྱུར་རོ། །གལ་ཏེ་བདག་འདི་ནི་རྟག་པ་ཡིན་
པར་གྱུར་ན། རྟག་པ་ནི་རང་གི་ངང་ཚུལ་གཅིག་ལས་གནས་སྐབས་གཞན་དུ་འགྱུར་བ་མ་
ཡིན་པས་འདོད་པའི་མདའ་ཡིས་བསྣན་པའི་གནས་སྐབས་ཉིད་དུ་ཅིས་རབ་ཏུ་འགྱུར་ཏེ་
འགྱུར་མི་སྲིད་ན་ཡང༌། སེམས་ཅན་རྣམས་ནི་འདོད་ཆགས་ཀྱི་གནས་སྐབས་བཅུར་སྒྲུབ་ལེར་
འཆད་འགྱུར་ལྟར་འདོད་པས་མདས་མ་བཏབ་པ་རྟག་ཏུ་འགྱུར་བ་མེད་པར་གྱུར་པ་སུ་ཞིག་
ཡིན། །དེ་བཞིན་བདེ་སྡུག་སོགས་ཀྱི་གནས་སྐབས་མི་འདྲ་བ་ཡང་འབྱུང་མི་སྲིད་པ་དོན་གྱིས་
ཤེས་སོ། །དེས་ན་གནས་སྐབས་རྣམ་པར་འགྱུར་བའི་ཆོས་ཅན་དུ་གྱུར་པས་བདག་དེ་མི་རྟག་
ཅེས་ཁྱེད་ཅག་གིས་རྟོགས་པར་གྱིས་ཤིག །གལ་ཏེ་བདག་ངོ་བོས་ཡོད་ཅིང་དེ་ཡུལ་རིག་པར་
བྱེད་པ་སོགས་ཀྱི་བྱ་བ་དང་བཅས་པར་གྱུར་ན། ཤིན་ཏུ་གཉིད་ལོག་པའི་དུས་སུ་བདག་འདི་
ནི་དབང་ཤེས་ཀྱིས་ཡུལ་འཛིན་པ་སོགས་ཀྱི་བྱ་བ་གང་ཡང་མི་བྱེད་པར་རྨོངས་པ་ཉིད་དུ་ཇི་
ལྟར་འགྲོ་སྟེ། ངོ་བོས་གྲུབ་ཅིང་རྟག་པའི་བདག་དེ་ལ་སད་པའི་དུས་སུ་བྱ་བ་དང་བཅས་པ་དེ་
བཞིན་དུས་རྟག་ཏུ་བྱ་བ་དང་བཅས་པར་ཅིས་མ་ཡིན་ཞེས་སོ། །དེ་ལྟར་རིགས་པས་དཔྱད་ན་
ངེས་པར་བདག་འདི་ཡུལ་དུས་ཀུན་ཏུ་འགྲོ་བ་དང་ཐམས་ཅད་ལ་དབང་བསྒྱུར་ཞིང་ཁྱབ་པའི་
བདག་ཉིད་གཙོ་བོ་དང་རྟག་པ་དང་ནི། སྔོན་གྱི་འདུ་བྱེད་པའི་ཤུགས་སམ་བྱ་བ་དག་དང་
བཅུས་པ༵་མིན་པར་རྟོགས་པར་བྱའོ། །དེ་ཡང་སེམས་ཅན་ཐམས་ཅད་ཀྱི་རྒྱུད་ལ་ཐོག་མ་མེད་
པའི་དུས་ནས་ཞུགས་པའི་ངར་འཛིན་ལྷན་སྐྱེས་ཀྱིས་རང་རྒྱུད་ཀྱི་ཕུང་པོ་ལ་དམིགས་ནས་ངའོ་
སྙམ་དུ་འཛིན་པ་དེ་ཡི་སྟེང་དུ་མུ་སྟེགས་པས་བདག་དེ་ངོ་བོས་གྲུབ་པར་བྱས་ནས་རྟག་པ་དང་
287

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཁྱབ་པ་ལ་སོགས་པར་སྒྲོ་བཏགས་པའི་བདག་འཛིན་ཀུན་བཏགས་ཀྱིས་འཁོར་བའི་ས་བོན་
དམ་པོར་གཅེས་སྨྲས་སུ་བྱས་པ་ལྟ་བུ་ཡིན་ཅིང༌། དེ་དག་གིས་སྨྲས་པ། ཕུང་པོ་སྐད་ཅིག་སྨྲ་བ་
ཡི༑ ༑ཤཱཀྱ་བ་རྣམས་བདག་མེད་ན། །མཐོ་རིས་ཐར་བ་ལ་དགོས་པའི། །འབད་པ་དོན་མེད་
ཉིད་དུ་འགྱུར། །ཞེས་དང༌། གལ་ཏེ་འགག་ན་འགགས་གྱུར་ལས། །ཇི་ལྟར་འབྲས་བུ་འབྱིན་
པར་འགྱུར། །ཞེས་ཟེར་རོ། །དེ་ནས་སངས་རྒྱས་བཅོམ་ལྡན་འདས་ཀྱི་གསུང་རབ་ལས་
གསུངས་པ། རྟེན་ཅིང་འབྲེལ་བར་འབྱུང་བའི་ཆོས་ཟབ་མོ་རྟག་པ་དང་ཆད་པའི་མཐའ་ལས་
འདས་པ་ངོ་བོ་ཉིད་ཀྱིས་གྲུབ་པ་རྡུལ་ཙམ་མེད་ཀྱང་ཐ་སྙད་ཀྱི་རྣམ་གཞག་ཐམས་ཅད་གནོད་
མེད་བསླུ་མེད་དུ་ཡོད་པའི་བདེན་གཉིས་འགལ་མེད་ཀྱི་དོན་གསུངས་པ། རྟེན་ཅིང་འབྲེལ་
བར་འབྱུང་བའི་ཆོས་ནི། འགོག་པ་སྟེ་ངོ་བོ་མེད་པའམ་དོན་དམ་པར་མ་གྲུབ་པ་ཡིན་ལ། དོམ་
དམ་པར་མ་གྲུབ་བཞིན་དུ་ཐ་སྙད་དུ་རྒྱུ་རྐྱེན་ཚོགས་པའི་དབང་གིས་སྐྱེ་བ་དང་། ཐ་སྙད་དུ་སྐྱེ་
བ་གང་ཡིན་པ་ལས་འགོག་པའམ་རང་བཞིན་མ་གྲུབ་པ་ཡིན་ནོ། །དེས་ན་འདི་དག་བསྐྱེད་བྱ་
སྐྱེད་བྱེད་ཀྱི་རྒྱུ་འབྲས་མ་ཡིན་ཀྱང༌། ཕན་ཚུན་མེད་ན་མི་འབྱུང་བའི་སྒོ་ནས་རྣམ་པར་གཞག་
འཇོག་གི་རྒྱུ་འབྲས་ཀྱི་ཚུལ་དུ་གསུངས་པ་སྟེ། གང་སྟོང་པ་ཉིད་ཅེས་བྱ་བ་ནི་ཇི་ལྟར་སྣང་བའི་
དངོས་པོ་འདི་རྣམས་རང་རང་གི་ཆོས་ཉིད་ཀྱིས་རང་བཞིན་མེད་པར་གནས་པ་ཡིན་གྱི་འདི་
ལས་ལོགས་སུ་དགག་བྱ་གཞན་ཅི་ཞིག་བཀག་པའི་སྟོང་ཉིད་ནི་འདིའི་རང་བཞིན་མ་ཡིན་ཏེ།
བུ་རམ་རང་བཞིན་མངར་བ་དང༌། །མེ་ཡི་རང་བཞིན་ཚ་བ་ལྟར། །དེ་ལྟར་དངོས་པོ་ཐམས་
ཅད་ཀྱི། །རང་བཞིན་སྟོང་པ་ཉིད་དུ་གསུངས། །ཞེས་དང༌། སྟོང་པ་ཉིད་ཀྱིས་ཆོས་རྣམས་སྟོང་
བར་མི་བྱེད་ཀྱི། ཆོས་ཐམས་ཅད་སྟོང་པའོ། །ཞེས་པ་ལྟར་རང་བཞིན་གྱིས་འགོག་པའམ་མ་
སྐྱེས་པའོ། །དེ་ལྟར་ན་རང་བཞིན་གྱིས་སྟོང་པ་ཡིན་པ་དེའི་གནད་ཀྱིས་སྣང་བར་ཤར་བའམ་
སྣང་རུང་བ་ཡིན་གྱི། མི་སྟོང་བའམ་རང་གི་ངོ་བོས་བདེན་པར་གྲུབ་པ་ཞིག་ཡིན་ན་བརྟེན་ནས་
288

དུས་འཁོར་ནང་ལེ་འགྲེལ།
འབྱུང་དགོས་པ་མ་ཡིན་པས་རང་གི་ངོ་བོས་ཡུལ་དུས་ཐམས་ཅད་དུ་སྣང་དགོས་ན་ཡང་དེ་ལྟ་
བུའི་སྣང་བ་ཞིག་ཡུལ་དུས་གང་དུའང་མི་སྲིད་པས་སྟོང་ཉིད་ཡིན་པའི་གནད་ཀྱིས་རྟེན་འབྱུང་
གི་སྣང་བར་ཤར་བ་དང༌། བརྟེན་ནས་བྱུང་པའི་སྣང་བ་ཡིན་པའི་གནད་ཀྱིས་སྟོང་པ་ཡིན་པ་
འགལ་མེད་དོན་གཅིག་ཏུ་སོང་བ་ནི་དབུ་མའི་ལམ་སྟེ། སྣང་བ་དང་སྟོང་པ། རྟག་པ་དང་ཆད་
པ་ལ་སོགས་པའི་མཐའ་འམ་ཕྱོགས་གང་རུང་རེར་ལྷུང་བ་མིན་པས་སྟོང་ཉིད་བཞི་སྦྱོར་གྱི་
དགོངས་པ་ལྟར་ཤེས་པར་བྱའོ། །འདི་ལ་དབུ་མར་སྨྲ་བའི་མཁས་པ་དག་གིས་སྟོང་ཉིད་རྒྱུ་
འབྲས་སུ་འཆར་བའི་ཐ་སྙད་བཏགས་པར་མཛད་དོ། །དེ་ལྟར་གོ་བར་བྱས་ནས་འགྲེལ་བར།
འགོག་པའི་ཆོས་རྣམས་ལ་བདག་མེད་དེ། ཞེས་སོགས་དང༌། སྐྱེ་བའི་ཆོས་རྣམས་ལ་འབྱུང་བ་
ཡོད་དེ་ཞེས་སོགས་གསུངས་པ་བདེན་པ་གཉིས་ཀྱི་དབང་དུ་བྱས་ནས་འཆད་པ་ཡིན་པར་
ཤེས་པར་བྱའོ། །སྐབས་འདིར་རྟེན་འབྲེལ་གྱི་དངོས་པོའི་ཆོས་རྣམས་ནི་སྔ་མ་འགོག་པ་ལས་
ཕྱི་མ་སྐྱེ་བ་དང༌། ཕྱི་མ་སྐྱེ་བ་ལས་སྔ་མ་འགོག་པ་ཞེས་བཤད་ནས། ཐ་སྙད་དུ་རྒྱུ་འབྲས་སྐྱེ་
འགག་གི་སྟེང་ནས་ལས་བྱེད་པ་པོ་སྔ་ཕྱིར་འཕོ་བ་མེད་ཀྱང་ལས་བྱེད་པ་པོ་ལ་སྨིན་པ་སོགས་
ཀྱི་རྣམ་གཞག་འཐད་ཚུལ་གྱི་སྟེང་ནས་འཆད་པའང་ཡོད་དོ། །འདིར་ཁམས་གསུམ་སྲིད་པར་
འཁོར་བའི་ཚེ་ན། གང་ཟག་གི་བདག་དང༌། བདག་གི་བའི་ཆོས་མིག་ལ་སོགས་པ་རྣམས་ཀྱི་
ངོ་བོ་ཉིད་མེད་ཀྱང་། ཁ་ཐོན་དང་མར་མེ་ལ་སོགས་པའི་ཚུལ་དུ་རྟེན་ཅིང་འབྲེལ་བར་འབྱུང་
བའི་ཕུང་པོའི་རྒྱུན་སྐྱེ་ཞིང་འབྱུང་བ་ཡོད་ཅིང་། དེའི་ཕྱིར་ལས་བྱེད་པ་པོའི་བདག་ངོ་བོས་གྲུབ་
པ་མེད་ཀྱང་ཕུང་པོ་ལ་བདག་ཏུ་བཏགས་པའི་བདག་དེས་ལས་བྱས་པ། སྐྱེ་བ་ཕྱི་མའི་ཕུང་
པོའི་རྒྱུན་དེར་སྨིན་པ་ན། བདག་གིས་བྱས་པ་བདག་ལ་སྨིན་པའི་ཐ་སྙད་དང་དོན་གཉིས་ཀ་
གནོད་མེད་དུ་གྲུབ་པ་དང་། དོན་དམ་པར་སྐྱེ་བ་དང་འབྱུང་བ་དམིགས་སུ་མེད་ཀྱང་རྟེན་ཅིང་
འབྲེལ་བར་འབྱུང་བའི་དབང་གིས་སྐྱེ་བ་དང་འབྱུང་པ་ཡོད་པ་འགལ་བ་མེད་པ་ཙམ་དུ་མ་ཟད་
289

༼ ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དོན་གཅིག་ཏུ་འགྱུར་བ་དེའི་ཚུལ་གྱིས་སྐབས་འོག་མ་རྣམས་སུའང་ཤེས་པར་བྱས་ཏེ། དགེ་བ་
དང་མི་དགེའི་ལས་ཀྱི་འབྲས་བུ་རྣམ་པར་སྨིན་པ་ཆུད་མི་ཟ་བར་ཡོད་དེ། བྱེད་པ་པོ་ངོ་བོས་
གྲུབ་པ་ཡིས་རྣམ་པར་དམན་པའམ་དབེན་པ་ཡིན་པ་འགལ་མེད་ཡིན་ཏེ། ཐ་སྙད་དུ་སྐྱེས་
བུས་ཞིང་ལ་ས་བོན་བཏབ་ན་ལོ་ཏོག་སྨིན་པ་ཡོད་ལ། ཞིང་ལ་ས་བོན་དེ་འདེབས་པའི་བྱེད་པོ་
སྐྱེས་བུ་དེ་ཡིན་པར་གྲགས་ཀྱང༌། ས་བོན་འདེབ་པའི་བྱ་བ་བྱེད་པ་སྐྱེས་བུའི་ཕུང་པོའི་རྒྱུན་གྱི་
གནས་སྐབས་དེ་ལས་གཞན་པའི་སྐྱེས་བུའམ་གང་ཟག་གམ་བདག་གང་ཡང་མེད་ཅིང་། ཕུང་
པོའི་གནས་སྐབས་དེ་ནི་ཆོས་དུ་མ་ཚོགས་པ་དང་། སྐད་ཅིག་གིས་མི་རྟག་པ་ཡིན་པས་བྱེད་པ་
པོ་གཅིག་བུར་གྱུར་པ་ཅུང་ཟད་མེད་ཀྱང་དུ་མའི་ཆོས་རྣམས་ཀྱི་རྒྱུན་ལ་བྱེད་པ་པོར་བཏགས་
པ་ནི་ཐ་སྙད་དུ་ཡོད་དོ། །ས་བོན་འདེབས་པ་པོ་དེས་ལོ་ཏོག་སྨིན་ནས་ལོངས་སྤྱོད་པའི་ཚེ་སྔ་
མ་ས་བོན་འདེབས་པའི་དུས་ཀྱི་ཕུང་པོའི་རྒྱུན་འགགས་པའི་ཕྱིར་ལས་བྱེད་པ་པོ་ཉིད་འབྲས་
བུ་ལ་ལོངས་སྤྱོད་པ་མིན་ཡང་ཕུང་པོའི་རྒྱུན་ལ་མ་བརྟག་པར་ངའོ་སྙམ་དུ་བཟུང་ནས་བདག་
གིས་ས་བོན་བཏབ་པའི་འབྲུ་རྣམས་སྨིན་ནས་རང་གིས་ལོངས་སྤྱད་དོ་སྙམ་དུ་སེམས་ལ།
གཞན་དག་གིས་ཀྱང་མི་འདིས་རང་གིས་རྨོས་པའི་འབྲུ་ལ་ལོངས་སྤྱོད་པར་བྱེད་དོ་སྙམ་དུ་
འཛིན་པ་དེ་བཞིན་དགེ་སྡིག་གི་ལས་བྱེད་པ་དང་རྣམ་སྨིན་མྱོང་བའང་བྱེད་པ་པོས་དབེན་ཀྱང་
ལས་རང་གིར་བྱ་བ་ལས་མ་འདས་པ་ཡང་ཕུང་པོའི་རྒྱུན་ལ་བརྟེན་ནས་དེ་ལྟར་བྱེད་པོ་དང་
སྤྱོད་པོར་འགྱུར་བ་ཤེས་པར་བྱའོ། །སྐབས་འདིར་བདག་སྔ་མ་ལས་བདག་ཕྱི་མ་སྐྱེ་བ་དང༌།
བདག་ཕྱི་མའི་དུས་སུ་བདག་སྔ་མ་འགག་ཅེས་མི་བྱ་སྟེ་སྐྱེ་འགག་ཡོད་ན་བདག་དངོས་པོར་
གྱུར་བས་བདག་མེད་མི་འཐད་དོ། །དེ་བཞིན་དུ་དངོས་པོའི་ཆོས་རྣམས་སྐྱེ་འགག་གི་རང་
བཞིན་ཅན་ཡིན་པས་སྔ་མ་ཕྱི་མར་ངོ་བོ་ཉིད་ཀྱིས་གོ་འཕོས་པའམ་འགྲོ་བ༵་པོ་མེད་ནའང༌།
འགྲོ་བ་མ་ལུས་པ་ཐར་བའི་སླད་དུ་ལམ་ལ་འཇུག་ཅིང་འགོག་པར་འགྲོ་བ་ཡོད་ཅིང༌། ཞེས་
290

དུས་འཁོར་ནང་ལེ་འགྲེལ།
གསུངས་པ་འདི་སྐབས། འགྲེལ་བར་གཞན་རྣམས་ལ་སྟེ། གཞན་ནི་དེའི་རང་བཞིན་ཞེས་པ་
ས་སོགས་པར་གསུངས་པའི་ཕྱིར་རོ་ཞེས་དང༌། ཇོ་འགྱུར་ལས། གཞན་རྣམས་ལ་སྟེ་གཟུགས་
དེ་ཡང་གཞན་ཞེས་པ་ལ་སོགས་པར་ཞེས་གསུངས་པའི་ཕྱིར་རོ། །ཞེས་པ་འདིའི་དོན་འཆད་
ཚུལ་སྣ་ཚོགས་བྱས་པ་སྣང་ཡང་དོན་འདི་ཡིན་ཏེ། འགྲོ་བ་པོ་མེད་ན་སུ་ཞིག་ཐར་ལམ་དུ་འགྲོ་
བ་ཡིན་ཞེ་ན། །འགྲོ་བ་པོའི་བདག་མེད་ཀྱང༌། གཞན་གཟུགས་སོགས་ཕུང་པོ་ལྔའི་རྒྱུན་
རྣམས་ལ་སྟེ་གཞན་གཟུགས་སོགས་ནི་གང་ཟག་དེའི་རང་བཞིན་དང་གདགས་གཞི་སོགས་སུ་
གསུངས་པའི་ཕྱིར་རོ། །ཞེས་སོ། །འདི་ལ་སྔ་འགྲེལ་རྣམས་སུ་ཅི་ཟེར་མ་བྱུང་བ་ལྟ་བུ་ལས་མ་
མཐོང་ངོ་།།འདིར་སྐྱེ་བའི་ཆོས་ཅན་ཀུན་རྫོབ་ཏུ་འཁོར་བར་འཆིང་བ་ཡོད་དེ། འགོག་པའམ་
དོན་དམ་པར་བཅིངས་པ༵་མེད༵་དོ། །དོན་དམ་པར་བཅིངས་པ་ཡོད་ན་ནམ་ཡང་གྲོལ་བར་མི་
ནུས་པས། ཆོས་ཐམས་ཅད་ནི་མ་བཅིངས་མ་གྲོལ་བའོ་ཞེས་གསུངས་པ་ལྟར་ཡིན་ཀྱང་དེ་
ལྟར་མ་རྟོགས་པའི་འཁོར་བ་པ་རྣམས་རང་གི་ཀུན་ཏུ་རྟོག་པའི་དབང་གིས་ལས་ཉོན་གྱིས་
འཆིང་བ་ཡོད་དོ། །འདི་ལ་སྲིད་པ་འདིར་ཡང་སྐྱེ་བའི་ཆོས་རྣམས་ལ་བདག་ལས་དང་ཉོན་
མོངས་པའི་འཆིང་བ་ཡོད་དོ། །འགོག་པའི་ཆོས་ཏེ་བདག་སྐྱེ་བ་སྔ་མར་འགག་ཟིན་པ་རྣམས་
ལ་ད་དུང་ལས་དང་ཉོན་མོངས་པས་འཆིང་བ་མེད་དོ་ཞེས་མཁས་གྲུབ་འགྲེལ་ཆེན་དུ་བཤད།
འདིར་ཀུན་རྫོབ་གཉིས་ཆོས་སུ་འབྱེད་པའི་དོན་རྒྱུ་རྐྱེན་ལས་སྐྱེས་པའི་སྐྱེ་འགག་ཅན་
གཟུགས་སོགས་དངོས་པོ་སྣ་ཚོགས་མི་རྟག་པ་དང༌། ནམ་མཁའ་སོགས་དངོས་མེད་རྟག་པ་
དག་ཀྱང་ཡོད་དེ། དེ་གཉིས་ནི་མཚན་ཉིད་རྣམ་པར་མི་མཐུན་པ་ཕན་ཚུན་གཅིག་གིས་གཅིག་
སྤངས་པའོ། །དེ་བཞིན་དུ་སྣང་བའི་དངོས་པོ་རྣམས་དང༌། དེའི་རང་བཞིན་མ་གྲུབ་པའི་སྟོང་
པ་དངོས་མེད་དག་ཀྱང་ཐ་དད་དུ་ཡོད་པ་ནི་ཀུན་རྫོབ་ཏུ་ཡིན་ཏེ། དེ་ཁོ་ན་ཉིད་ལ་དེ་ལྟར་མ་
ཡིན་ནོ། །དེ་ཁོ་ན་ཉིད་དུ་ཇི་ལྟར་ཡིན་ཅེ་ན། སྐད་ཅིག་རྣམ་བྲལ་རང་བཞིན་མེད་པ་དག་གི་
291

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྲིད་པ་ཡོད། ཅེས་གསུངས་པ་འདིའི་དོན་འགྲེལ་བར། འདིར་དངོས་པོ་དང་དངོས་པོ་མེད་པ་
གཅིག་ཏུ་འདྲེས་པར་གྱུར་པ་རང་བཞིན་མེད་ཅིང་རྫས་ཀྱི་རྣམ་པར་རྟག་པ་དང་བྲལ་བ་པྲ་ཕབ་
པ་དང་མཚུངས་པ། སྐད་ཅིག་རྣམ་བྲལ་ཏེ་སྐྱེ་བ་དང་འཇིག་པ་དང་བྲལ་བའི་དངོས་པོ་ནི་
སངས་རྒྱས་རྣམས་ཀྱི་ཆོས་ཀྱི་འཁོར་ལོ་བསྐོར་བའི་དོན་དུ་ཡོད་དོ་ཞེས་གསུངས་པ་འདི་ནི་
དངོས་དངོས་མེད་དུ་སྣང་བ་དེ་དག་ཀྱང་དོན་དམ་པར་རང་གི་མཚན་ཉིད་ཀྱིས་ཐ་དད་དུ་གྲུབ་
པ་མེད་དེ། ཆོས་ཐམས་ཅད་དེ་ཁོ་ན་ཉིད་ཀྱི་དབྱིངས་སུ་ཚུལ་གཅིག་པར་རོ་མཉམ་དུ་འགྱུར་
བ་ཡིན་པས་ཆོས་ཀྱི་དབྱིངས་ལ་གཉིས་ཆོས་ཀྱི་དབྱེ་བ་གང་ཡང་མེད་དོ། །དེའི་ཕྱིར་གཉིས་སུ་
མེད་པའི་ཆོས་ཉིད་དེ་ལ་མཉམ་པར་གཞག་པས་གཉིས་སྣང་ལྡོག་ཅིང་མཐར་གཉིས་སྣང་གི་
བག་ཆགས་ཕྲ་མོའང་ཟད་པར་འགྱུར་བ་ཡིན་པར་ཁས་ལེན་པ་ནི་དབུ་མ་པ་ཀུན་མཐུན་ནོ། །
དེ་ལྟར་ན་གཉིས་སྣང་འཁྲུལ་པ་ལྡོག་བྱེད་ཀྱི་དེ་ཁོ་ན་ཉིད་ཆོས་ཀྱི་དབྱིངས་དེ་དངོས་དངོས་
མེད་ལས་འདས་པ་ཞིག་གམ། མ་འདས་པར་དངོས་དངོས་མེད་གཉིས་ལྡན་ནམ་གང་རུང་
ཞིག་ཡིན་ཞེས་བསམ་ན་གཉིས་ལྡན་དང་དངོས་པོ་ཡིན་པར་ཁས་ལེན་པ་མེད་ཀྱང་དངོས་
དངོས་མེད་ལས་འདས་པའི་སྤྲོས་བྲལ་དུ་ཁས་ལེན་མ་ནུས་ན། བདེན་གྲུབ་བཅད་ཙམ་གྱི་མེད་
དགག་སྟོང་རྐྱང་གི་ཆ་ལ་ཆོས་དབྱིངས་སུ་འཇོག་པ་ལས་འོས་མེད་དོ། །དེ་འདྲའི་ཆོས་དབྱིངས་
དང་ཆོས་ཅན་ཟུང་འཇུག་ཏུ་སྦྱར་ནས་བསྒྲུབ་པའི་རྣམ་གཞག་བྱེད་པའི་ཚེ་ཡུལ་དང་ཡུལ་ཅན་
ཟུང་འཇུག་དང་སྣང་བ་དང་སྟོང་པ་ཟུང་འཇུག་ཆུ་ལ་ཆུ་བཞག་པ་བཞིན་དབྱེར་མེད་པར་
འདྲེས་པ་ཞེས་བརྗོད་ཀྱང༌། ནམ་ཡང་དོན་ལ་འདྲེས་པ་མི་སྲིད་པས་བློས་བསྲེས་ཀྱང་མི་འདྲེ་
སྟེ་བུམ་པ་དང་ནམ་མཁའ་བསྲེ་བ་བཞིན་ནོ། །དེ་ལྟར་དངོས་པོ་དང་དངོས་མེད་སོ་སོའི་བྱེ་
བྲག་མ་འདྲེས་པར་ཡོད་པ་ལ་བློ་དོན་མཐུན་གྱིས་ཀྱང་མ་འདྲེས་པར་འཛིན་དགོས་ཏེ། དེ་ལྟར་
ན་ཀུན་རྫོབ་གཉིས་སྣང་དང་བཅས་པའི་སྤྱོད་ཡུལ་ཅན་གྱི་བློ་འདི་དངོས་པོའི་དེ་ཁོ་ན་ཉིད་
292

དུས་འཁོར་ནང་ལེ་འགྲེལ།
རྟོགས་པའི་བློར་འགྱུར་ཞིང༌། དོན་དམ་གཉིས་མེད་རྟོགས་པའི་བློ་ནི་དངོས་པོའི་དེ་ཁོ་ན་
རྟོགས་པའི་བློར་མི་འགྱུར་ཏེ། གཉིས་སུ་ཡོད་པ་ལ་གཉིས་སུ་མེད་པར་སྣང་བའི་ལོག་ཤེས་སུ་
འདོད་དགོས་ན། འདི་ལྟ་བུ་སངས་རྒྱས་པའི་རིང་ལུགས་སྨྲ་བ་དག་གིས་རྨི་ལམ་དུ་ཡང་
བསམ་དུ་རུང་པའི་གནས་མ་ཡིན་ནོ། །ཚུལ་དེས་ན་ཀུན་རྫོབ་ཏུ་དངོས་དངོས་མེད་མཚན་ཉིད་
མི་མཐུན་པ་སོ་སོར་སྣང་བ་བསྙོན་དུ་མེད་ཀྱང་། སྣང་བ་ལྟར་སོ་སོ་རང་གི་མཚན་ཉིད་ཀྱིས་
གྲུབ་པ་མེད་པའི་གནད་ཀྱིས་བདེན་གཉིས་དབྱེར་མེད་རྣམ་གྲངས་མིན་པའི་དོན་དམ་གྱི་
དབང་དུ་བྱས་ན། དངོས་དངོས་མེད་ཐ་དད་དུ་མེད་པར་རོ་གཅིག་ཏུ་གྱུར་པ་རྣལ་འབྱོར་པའི་
སོ་སོ་རང་གིས་རིག་པར་བྱ་བའི་གནས་ལུགས་མཐར་ཐུག་དེ་ལ་དེ་ཁོ་ན་ཉིད་དམ་ཆོས་ཀྱི་
དབྱིངས་སུ་འདོད་དགོས་ཀྱི། སྟོང་པ་ཙམ་གྱི་ལྡོག་ཆ་དང་དེའི་ཆོས་ཅན་དུ་གྱུར་པའི་སྣང་བ་དེ་
གཉིས་སྲད་བུ་དཀར་ནག་བསྒྲིལ་བ་ལྟར་མ་འདྲེས་པར་ལྷན་ཅིག་ཟུང་དུ་ཡོད་པ་ཙམ་ནི་ཆོས་
ཀྱི་དབྱིངས་མ་ཡིན་ཏེ། རྣམ་པར་རྟོག་པའི་སྤྱོད་ཡུལ་དང་གཉིས་ཆོས་ལས་མ་འདས་སོ། །འདི་
ལྟར་རྣམ་གྲངས་པའི་དོན་དམ་གྱི་སྐབས་སུའང་ཆོས་ཅན་སྣང་བ་དང་དེའི་རང་བཞིན་མ་གྲུབ་
པ་གཉིས་ལྡོག་པའི་སྒོ་ནས་སོ་སོར་མ་འདྲེས་པར་གཉིས་སུ་འབྱེད་ཀྱང༌། ངོ་བོའི་སྒོ་ནས་ཐ་
དད་དུ་མེད་དེ་མེའི་ཚ་བ་དང་ཆུའི་གཤེར་བ་ལྟར་ཇི་ལྟར་སྣང་བ་དེའི་རང་བཞིན་སྟོང་པ་ཉིད་
དུ་གནས་པར་མ་གོ་ན། དགོངས་པ་ངེས་པར་འགྲེལ་བའི་མདོ་ལས། བདེན་གཉིས་ཐ་དད་དུ་
འཛིན་པའི་སྐྱོན་བཞི་གསུངས་པ་བཞིན་ནོ། །དེ་ལྟར་གནས་ལུགས་བདེན་པ་དབྱེར་མེད་
མཉམ་པ་ཉིད་རྟོགས་པའི་དུས་ན་དེ་གཉིས་གསར་དུ་ཆུ་འོ་བཞིན་དུ་འདྲེས་པ་མ་ཡིན་ཏེ། ཆོས་
ཐམས་ཅད་གདོད་ནས་གཉིས་སུ་མེད་པའི་ཆོས་ཉིད་ཆོས་ཀྱི་དབྱིངས་ཀྱི་རང་བཞིན་དུ་གནས་
ཀྱང་གཉིས་སྣང་འཁྲུལ་བས་བསླད་པ་གློ་བུར་བའི་དྲི་མའི་དབང་གིས་གཉིས་སུ་མེད་པར་
རྟོག་མ་ནུས་པ་ལ། གྲོལ་ལམ་ཤེས་རབ་དང༌། ཐབས་ལམ་ཁྱད་པར་ཅན་གྱི་སྟོབས་ལས་
293

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གཉིས་སུ་མེད་པའི་དེ་ཁོ་ན་ཉིད་མངོན་དུ་གྱུར་བ་ཡིན་ནོ། །དེའི་ཕྱིར་རྣལ་འབྱོར་དབང་པོ་
རྣམས་ཀྱི་སྤྱོད་ཡུལ་དུ་ཆོས་ཐམས་ཅད་ཆོས་ཀྱི་དབྱིངས་ཀྱི་རང་བཞིན་དུ་རྟོགས་པ་ལས་མ་
གཡོས་བཞིན་དུ་ཆོས་ཅན་ཐམས་ཅད་མ་འདྲེས་པར་གཟིགས་པ་དང༌། རྣམ་པ་དང་བཅས་
པའི་སྣང་བ་སྣ་ཚོགས་པར་གསལ་ཀྱང་གཉིས་ཀྱི་མཚན་མ་མེད་པའི་རྣམ་ཀུན་མཆོག་ལྡན་གྱི་
སྟོང་ཉིད་དུ་རོ་གཅིག་པར་རྟོགས་པ་ནི་སྣང་སྟོང་འགལ་མེད་དོན་གཅིག་དུ་འཆར་བ་ཟབ་མོ་
དབུ་མའི་དོན་ཇི་ལྟ་བ་བཞིན་དུ་གཟིགས་པའི་སྟོབས་ཀྱིས་ཡིན་པས་ན། སྐབས་འདིར་ཡང་
འགྲེལ་པ་ལས་འདིར་དངོས་པོ་དང་དངོས་པོ་མེད་པ་གཅིག་ཏུ་འདྲེས་པར་གྱུར་པ་ཞེས་བདེན་
གཉིས་དབྱེར་མེད་དུ་བསྟན་པ་དང་དེ་ལྟ་བུའི་བདེན་གཉིས་དབྱེར་མེད་ཀྱི་གནས་ལུགས་དེ་ལ་
བདེན་འཛིན་དང་གཉིས་ཆོས་ཀྱི་མཚན་མར་འཛིན་པའི་སྤྱོད་ཡུལ་དུ་གྱུར་བའི་རང་བཞིན་
གང་ཡང་མེད་ཅིང་རྫས་སུ་འཛིན་པའི་རྣམ་པར་རྟོག་པ་དང་བྲལ་བ་པྲ་ཕབ་པ་དང་མཚུངས་
པའི་རྣམ་ཀུན་མཆོག་ལྡན་གྱི་སྟོང་ཉིད་ཆོས་ཀྱི་དབྱིངས་དེ་ནི་ཆོས་ཉིད་ཡིན་པས་སྐད་ཅིག་
མའི་ཆ་དང་རྣམ་པར་བྲལ་བ་རང་གི་ངོ་བོས་སྐྱེ་བ་དང་འཇིག་པ་མེད་པ་ཡིན་ཏེ། རྩ་ཤེས་
ལས། བརྗོད་པར་བྱ་བ་ལྡོག་པ་སྟེ། །སེམས་ཀྱི་སྤྱོད་ཡུལ་ལྡོག་པས་སོ། །མ་སྐྱེས་པ་དང་མ་
འགག་པ། །ཆོས་ཉིད་མྱ་ངན་འདས་དང་མཚུངས། །ཞེས་གསུངས་པ་བཞིན་ནོ། །སྤྱིར་ཆོས་
ཉིད་ཅེས་བྱ་བ་སྐྱེ་འཇིག་མེད་པར་རང་བཞིན་དུ་གནས་པ་ཞིག་ཡིན་དགོས་ཀྱི་སྐྱེ་འཇིག་ཅན་
ནི་དངོས་པོ་ཐམས་ཅད་ཀྱི་ཆོས་ཉིད་དེ་བཞིན་ཉིད་དུ་མི་རུང་བ་སུས་ཀྱང་རྟོགས་སླ་མོད་ཆོས་
ཉིད་དེ་ལ་བདེན་གཉིས་ཀྱི་ཡ་གྱལ་སྟོང་པ་ཙམ་དུ་འདོད་པ་དང༌། བདེན་གཉིས་དབྱེར་མེད་
ལ་འདོད་པ་གཉིས་ལས་སྔ་མ་ནི་ཕྱི་མ་འདིར་འཇུག་པའི་སྒོ་ཙམ་ཡིན་གྱི་ཆོས་ཉིད་མཐར་ཐུག་
མ་ཡིན་ནོ། །གལ་ཏེ་སྔ་མའི་དབང་དུ་བྱས་ན་སྐད་ཅིག་མའི་སྐྱེ་འགག་མེད་པར་གོ་བདེ་ཡི། ཕྱི་
མའི་དབང་དུ་བྱས་ན་སྣང་བ་སྟོང་པ། རིག་པ་དང་དབྱིངས། བདེ་བ་དང་སྟོང་པ་ཟུང་འཇུག་
294

དུས་འཁོར་ནང་ལེ་འགྲེལ།
ཡིན་པས། རིག་པ་དང་བདེ་བ་དང་སྣང་བའི་ཆ་ལ་སྐད་ཅིག་མའི་སྐྱེ་འགག་མེད་པ་མི་འཐད་
དེ༑ རིག་པ་ཡེ་ཤེས་དང༌། བདེ་བ་དང༌། སྟོང་གཟུགས་ཀྱི་སྣང་བ་ལྟ་བུ་རྣམས་ལམ་གྱི་གནས་
སྐབས་རྣམས་སུ་གོང་ནས་གོང་དུ་འཕེལ་བ་ཡོད་པར་བསྙོན་མི་ནུས་པས་བརྟག་པ་ཡིན་ན་
གནས་སྐབས་ཐ་དད་དུ་ཡོད་པར་མི་སྲིད་དོ་སྙམ་པས་ན། གནས་སྣང་རྣམ་པ་ཀུན་དུ་མཐུན་པ་
སངས་རྒྱས་ཀྱི་ས་ལ་ཐུག་གི་བར་དུ་ལམ་པའི་བློ་ལ་དེ་ལྟར་རིམ་ཅན་དང་སྐྱེ་འགག་གི་ཚུལ་དུ་
སྣང་བ་ཡོད་པ་ནི་འགོག་ཏུ་མེད་ཀྱང༌། དེས་བདེན་གཉིས་དབྱེར་མེད་ཀྱི་གནས་ལུགས་དེའི་ཆ་
གཅིག་མི་རྟག་ལ། ཆ་གཅིག་རྟག་པར་གྱུར་པ་མ་ཡིན་ཏེ། རྟག་མི་རྟག་གི་ཆ་གཉིས་ཡོད་ན་དེ་
གཉིས་དབྱེར་མེད་ག་ལ་ཡིན། ཐབས་ཀྱི་ཆ་སྟོང་གཟུགས་ཀྱི་སྣང་བ་རྣམས་དང༌། བདེ་བ་དང་
རིག་པ་དེ་དག་གདོད་ནས་མ་སྐྱེས་པའི་སྟོང་པ་ཤེས་རབ་ཀྱི་ཆ་དང་ཐ་དད་དུ་མེད་པ་དང་རོ་
གཅིག་ཏུ་གྱུར་ཏེ་སྐྱེ་འགག་ཏུ་བྱ་རྒྱུའི་རང་བཞིན་རྡུལ་ཙམ་མེད་པ་དེ་ལ་རང་གི་ངོ་བོས་སྐྱེ་
འགག་ཅན་དུ་མི་འགྱུར་ཏེ་འགྱུར་ན་དེ་དང་དབྱེར་མེད་པའི་སྟོང་པའང་སྐྱེ་འགག་ཅན་དུ་
འགྱུར་རོ། །དབྱེར་མེད་པ་མིན་ནོ་ཞེ་ན་ཁྱོད་ཀྱི་ལུགས་རོ་གཅིག་ཏུ་འདྲེས་པ་ཞེས་སྨྲས་པ་དང༌།
ཟུང་འཇུག་ཞེས་པ་དེ་ཅི་འདྲ་ཞིག་སྨྲོས་ཤིག་དང་ནམ་ཡང་འདྲེས་པ་དང་ཟུང་འཇུག་མེད་པ་
སྔར་བརྗོད་པ་བཞིན་མངོན་དུ་གསལ་བར་འགྱུར་རོ། །ཟུང་འཇུག་དང་དབྱེར་མེད་མེད་ན། དེ་
འདྲའི་སྟོང་ཉིད་དེ་ཇི་ལྟར་གོམས་ཀྱང་དངོས་འཛིན་སྤང་པ་དང་གཉིས་སྣང་ནུབ་པ་དང་། ཆོས་
ཐམས་ཅད་ཆོས་ཀྱི་དབྱིངས་ཀྱི་རང་བཞིན་དེ་ཁོ་ན་ཉིད་དུ་རྟོགས་པ་ལ་ཅི་ཡང་ཕན་པར་མི་
འགྱུར་རོ། །འོ་ན་རང་བཞིན་མེད་པའི་སྟོང་པ་དང་ངོ་བོ་ཉིད་ཀྱིས་དབྱེར་མེད་པའི་ཕྱིར་ཆོས་
ཐམས་ཅད་ཀྱང་སྐྱེ་འགག་མེད་པར་འགྱུར་རོ་ཞེ་ན། ཀུན་རྫོབ་དུ་སྐྱེ་འགག་ལྟར་སྣང་བ་ཡོད་
པ་ནི་སྨོས་མ་དགོས་ལ། གནས་ལུགས་དོན་དམ་བདེན་པ་དབྱེར་མེད་ཀྱི་དབང་དུ་ན་ཆོས་
ཐམས་ཅད་རང་བཞིན་གྱིས་སྐྱེ་འགག་མེད་པར་མཉམ་པའི་ཆོས་ཉིད་ལ་གནས་པ་ལས་མི་
295

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གཡོ་བར་དེ་བཞིན་གཤེགས་པ་སྲས་དང་བཅས་པས་སེང་གེའི་སྒྲས་བསྒྲགས་པ་ཡིན་ན་སྟོང་
ཉིད་སྨྲ་བ་ཁྱོད་ཀྱིས་ད་གསར་དུ་འཕྲིག་ཚུད་པའི་སྒོ་ནས་བདག་ལ་དྲི་བ་མི་མཛེས་སོ། །འདི་
ལྟར་ལེགས་པར་སོམས་དང་ཁྱོད་ཀྱིས་རང་བཞིན་མ་གྲུབ་པའི་སྟོང་ཉིད་ལ་སྐྱེ་འཇིག་མེད་
ར་འདོད་པ་དེ་ཡང་།: གོ་བ་དང་མྱོང་བ་དང་མངོན་སུམ་རྟོགས་པ་དང་ས་ནས་སར་འཕར་
བའི་གནས་སྐབས་སུ་རིམ་ཅན་དུ་རྟོགས་པ་ལས་ཅིག་ཅར་རྟོགས་པ་མ་ཡིན་ན་ཡང་དེས་
བདེན་སྟོང་སྐྱེ་འཇིག་ཅན་དུ་མི་འགྱུར་བར་འདོད་པ་ལ། སྟོང་གཟུགས་གསར་དུ་མཐོང་བ་
གོང་ནས་གོང་དུ་འཕེལ་བ་དང༌། འཕོ་བ་བཅུ་གཉིས་ཀྱི་རླུང་འགག་པ་ལས་བདེ་བ་ཆེན་པོ་
ཁྱད་པར་དུ་འཕེལ་བ་དེ་དེའི་རང་དུས་ན་དེ་དང་ཟུང་དུ་ཞུགས་པའི་སྟོང་ཉིད་ཀྱང༌། སྔ་མ་
ལས་ཕྱི་མ་ཁྱད་པར་ཅན་དུ་གྱུར་པ་ཡིན་ན། ཡུལ་ཅན་ནམ་ཐབས་ཀྱི་ཆ་བདེ་བ་སོགས་མི་རྟག་
པ་སྐྱེ་འཇིག་བྱེད་པ་ཡིན་པར་འདོད་པ་དེ་བཞིན་དུ་སྟོང་པའང་སྐྱེ་འཇིག་མི་བྱེད་པར་འགྱུར་བ་
མི་སྲིད་དེ། སྔ་མ་ལས་མ་འགྱུར་ན་གོང་ནས་གོང་དུ་ཕྱི་མ་རྣམས་ཁྱད་པར་འཕགས་པར་མི་
འགྱུར་ཞིང༌། གཞན་ཡང་བུམ་པ་སྐད་ཅིག་དང་པོའི་དུས་སུ་བུམ་པ་སྐད་ཅིག་ཐ་མའི་བདེན་
སྟོང་མེད་ལ། བུམ་པ་སྐད་ཅིག་ཐ་མའི་དུས་སུ་དང་པོའི་བདེན་སྟོང་དེར་འོང་བ་མིན་ཡང་
བདེན་སྟོང་སྐྱེ་འཇིག་ཏུ་མི་འགྱུར་བ་དང༌། དེ་བཞིན་དངོས་པོ་རྣམས་སྐད་ཅིག་རེ་རེ་བའི་
བདེན་སྟོང་སྐད་ཅིག་གཞན་གྱི་བདེན་སྟོང་མ་ཡིན་ལ། དངོས་པོ་སོ་སོའི་བདེན་སྟོང་ཀྱང་
གཞན་ལ་རྗེས་སུ་འགྲོ་བ་མེད་པས་སྟོང་ཉིད་ལ་ཆ་ཤས་མེད་པ་དང༌། དངོས་པོ་ཀུན་གྱི་ཆོས་
ཉིད་ཡིན་པ་དང༌། སྐྱེ་འཇིག་མེད་པའི་རྟག་པར་ཁས་བླངས་ཀྱང་ཆ་ཤས་སྣ་ཚོགས་པ་ཆོས་
ཅན་ཇི་སྙེད་པའི་གྲངས་བཞིན་དུ་ཡོད་པ་དང༌། དངོས་པོ་ཀུན་གྱི་ཆོས་ཉིད་དེ་བཞིན་ཉིད་
གཅིག་མ་ཡིན་པར་དུ་མ་ཡིན་པ་དང༌། གསར་དུ་འབྱུང་ཞིང་དེ་ནས་མི་འབྱུང་བར་ཅིས་མི་
འགྱུར། །དེས་ན་གཉིས་ཆོས་སུ་འབྱེད་པའི་རྣམ་པར་རྟོག་པའི་གྲུབ་མཐའ་ལ་བློ་རྩེ་ཆིག་དྲིལ་
296

དུས་འཁོར་ནང་ལེ་འགྲེལ།
དུ་གཏོད་པ་དེས། ཟབ་དོན་འདི་ལྟ་བུའི་གནད་རྟོགས་པར་དཀའ་བས་ན་རྣམ་པར་མི་རྟོག་
པའི་ཡེ་ཤེས་ལ་རྟོན་པའི་སྒོ་ནས་བདེན་གཉིས་དབྱེར་མེད་མཉམ་པའི་ཆོས་ཉིད་སྐད་ཅིག་
མའི་འགྱུར་བ་གདོད་ནས་མི་མངའ་བ་ལ་ངེས་པ་སྐྱེས་ན། སྣང་ཚུལ་ཇི་ལྟར་ཤར་ཡང་གནས་
ཚུལ་ལ་འཕོ་འགྱུར་མེད་པ་གོ་ནུས་ཏེ། ནམ་མཁའ་ལ་མཐོ་དམན་དང༌། སྣོད་ཀྱི་དབང་གིས་
གྲུ་བཞི་དང་ཟླུམ་པོ་སོགས་དང༌། སྤྲིན་དང་བཅས་པ་དང་སྤྲིན་མེད་པའི་གནས་སྐབས་སྣ་
ཚོགས་སུ་སྣང་ཡང་ནམ་མཁའ་ཆ་བཅས་དང་མི་རྟག་པར་མི་འགྱུར་བའི་དཔེས་མདོ་རྒྱུད་ཀུན་
ནས་གསུངས་སོ། །དེ་ལྟ་བུའི་བདེན་གཉིས་དབྱེར་མེད་མཉམ་པ་ཉིད་ཀྱི་གནས་ལུགས་དེ་ལ་
དངོས་དངོས་མེད་སོགས་གཉིས་ཆོས་ཀྱི་མཚན་མ་ཅུང་ཟད་མེད་པས་དེ་རྟོགས་ན་དམིགས་པ་
ཅན་གྱི་ལྟ་བ་ཀུན་ལས་གྲོལ་བ་དང་སྲིད་ཞིའི་མཐའ་ལས་རྣམ་པར་གྲོལ་བ་ཡིན་ལ། ཆོས་
ཉིད་དེ་ལྟ་བུ་ལས་མ་གཡོས་བཞིན་དུ་སངས་རྒྱས་ཀྱི་ཕྲིན་ལས་ཡིད་བཞིན་ནོར་བུ་ལྟར་རྣམ་
པར་རྟོག་པ་མི་མངའ་བར་སེམས་ཅན་ཐམས་ཅད་ལ་འབད་མེད་དུ་འཇུག་པ་དང༌། གནས་
ལུགས་དེ་འདུས་བྱས་འདུས་མ་བྱས་ཀྱི་མཐའ་ལས་འདས་པའི་འདུས་མ་བྱས་ཆེན་པོ་དང༌།
རྟག་མི་རྟག་གཉིས་ཀའི་མཐའ་ལས་འདས་པའི་རྟག་པ་ཆེན་པོ་སོགས་སུ་བསྟན་པ་ནི་དེ་དེ་
བཞིན་དུ་ཐ་སྙད་དཔྱོད་བྱེད་ཀྱི་ཚད་མས་ལེགས་པར་གྲུབ་པ་ཡིན་ནོ། །དེ་ལྟ་བུའི་རྣམ་ཀུན་
མཆོག་ལྡན་གྱི་སྟོང་ཉིད་ཆོས་ཀྱི་དབྱིངས་དང་གཉིས་སུ་མེད་པའི་ཡེ་ཤེས་ཀྱི་སྐུར་གྱུར་བའི་
ཟུག་རྔུ་ཐམས་ཅད་དང་བྲལ་བའི་བདེ་བ་ཆེན་པོ་ནམ་མཁའ་མཉམ་པ་འདི་ནི་སྒྲིབ་བྲལ་གྱི་
སྲིད་པ་གདོད་ནས་ཞི་ཞིང་སྐྱེ་བ་དང་བྲལ་བ་རང་བཞིན་གྱིས་མྱ་ངན་ལས་འདས་པ་ཞེས་བྱ་བ་
སྟེ༑ དུས་གསུམ་གྱི་སངས་རྒྱས་རྣམས་ཀྱི་ཆོས་ཀྱི་འཁོར་ལོ་བསྐོར་བ་ཐམས་ཅད་དངོས་སམ་
བརྒྱུད་ནས་མཐར་ཐུག་གི་དོན་ནམ་འབྲས་བུ་འདི་ལ་འཇུག་པའི་དོན་དུ་ཡིན་ནོ། །ཞེས་
གསུངས་སོ། །དེ་ལྟར་སངས་རྒྱས་ཀྱི་དགོངས་པའི་མཐར་ཐུག་བསྟན་པ་འདི་དག་བདག་གི་
297

༼ཞ༽མི་ཕམ་བཀའ་འབུམ རྒྱུད་སྡེ་སྤྱི་འགྲེལ་གྱི་སྐོར།
བདེན་པའི་ཚིག་སྟེ། གནས་ལུགས་དེ་ཁོ་ན་ཉིད་མ་ནོར་བར་བསྟན་པ་ཡིན་པས་སྒྲོ་འདོགས་
དང་སྐུར་འདེབས་ཀྱི་མཐར་འཛིན་པའི་རྣམ་པར་རྟོག་པའི་གདོན་ཐམས་ཅད་ལས་རྣམ་པར་
གྲོལ་བའི་ཚིག་འདི་ནི། གཞན་འཇིག་རྟེན་འདི་ན་ལྷ་དང་གདེངས་ཅན་རྣམས་ཀྱི་མཐར་
འཛིན་གྱི་རྣམ་པར་རྟོག་པའི་གདོན་གྱིས་བཟུང་བ་དང་བཅས་པའི་ཚིག་གིས་འཇོམས་པར་
ནམ་ཡང་མི་འགྱུར་ཏེ། དཔེར་ན་གདོན་གྱིས་བཟུང་བའི་གྱད་ཀྱིས་གདོན་ལས་གྲོལ་བའི་གྱད་
གཞོམ་པར་མི་ནུས་པ་བཞིན་དུ་རྣམ་པར་རྟོག་པའི་གདོན་གྱི་ས་བཟུང་བས་རྣམ་པར་རྟོག་པའི་
གདོན་ལས་གྲོལ་བ་གཞོམ་པར་མི་ནུས་སོ། །འདིར་མདོར་བསྡུས་པ་སྟེ་རྒྱས་པར་བཀའ་དང་
དབུ་མའི་གཞུང་དང་སྔགས་ཀྱི་རྒྱུད་སྡེའི་ལུང་རྒྱ་ཆེན་པོ་རྣམས་ལས་ཤེས་པར་བྱའོ། །ཞེས་
གསུངས་སོ། །ད་ནི་སངས་རྒྱས་པའི་མུ་སྟེགས་པ་སྟེ་དངོས་པོར་སྨྲ་བ་གང་དག་རང་གི་ལྟ་བ་
བདེན་འཛིན་གྱི་ཕྱོགས་འཛིན་ཅིང་འཕགས་པའི་ཡེ་ཤེས་ཟབ་མོའི་སྤྱོད་ཡུལ་མི་ཤེས་པའི་
བྱིས་པ་དེ་དག་ཟབ་མོའི་དོན་ལ་གཞན་གྱི་ཕྱོགས་སུ་བཟུང་ནས་མི་འཇུག་པ་དེ་དག་གི་འདོད་
པ་བཀག་པ་ལ། བྱེ་སྨྲ་མདོ་སྡེ་རྣམ་རིག་པ་དགག་པ་གསུམ་ལས།དང་པོ་བྱེ་བྲག་སྨྲ་བའི་ནང་
ཚན་གནས་མའི་བུའི་སྡེ་པ་སོགས། གང༵་ཞིག་རྟག་མི་རྟག་གང་དུའང་བརྗོད་དུ་མེད་པའི་དེ་
ཉིད་ཀྱི་གང་ཟག་གམ་བདག་ཅེས་བྱ་བ་ལུས་ལ་གནས་པའམ་ཡོད་པར་སྨྲ་བ་དེ་ནི་ཁོ་རང་གི་
གྲུབ་མཐའི་རང་བཞིན་བརྟག་མི་བཟོད་པ་དག་གིས་ཉམས་པ་སྟེ་ཡང་དག་པ་མ་ཡིན་ནོ། །ཇི་
ལྟར་བརྟག་མི་བཟོད་ན། གང་ཟག་གི་ཁོངས་སུ་གཏོགས་པ་འཁོར་བར་སྐྱེ་བའི་ལུས་ལ་
གནས་པ་དེ་ཡུལ་ཤེས་པ་ཞིག་གམ། མི་ཤེས་པ་ཞིག་ཡིན། དང་པོ་ལྟར་ན། མི་རྟག་པར་
འགྱུར་ཏེ། དེའི་བུམ་ཤེས་འགག་ནས་སྣམ་བུར་ཤེས་པ་སོགས་རིམ་པར་སྐྱེ་དགོས་པས་སོ། །
ཡུལ་མི་ཤེས་པ་ཞིག་ན་ཚོར་བ་བདེ་སྡུག་ཤེས་པར་མི་འགྱུར་རོ། །བཅོམ་ལྡན་གྱིས་ཁུར་ཁུར་
བའི་གང་ཟག་ཡོད་དེ། དེ་རྟག་པ་དང་མི་རྟག་པར་བདག་མི་སྨྲའོ་ཞེས་གསུངས་པའི་དོན་ཡེ་
298

དུས་འཁོར་ནང་ལེ་འགྲེལ།
ཤེས་ལེའུར་འཆད་པར་འགྱུར་རོ། །འདིར་དོན་སྨྲ་སྡེ་གཉིས་པོས་འཇིག་རྟེན་ན་སྣང་བའི་ཀུན་
རྫོབ་འབའ་ཞིག་དྭག་གིས་གྲུབ་མཐའ་དོན་ཉིད་སྨྲ་སྟེ། སྐད་ཅིག་གིས་མི་རྟག་པའི་ཤེས་པ་
དང་། རྡུལ་དུ་གྲུབ་པའི་བེམ་པོའི་དངོས་པོ་དེ་ལས་འདས་པའི་སངས་རྒྱས་ཀྱི་ཡེ་ཤེས་ཀྱི་སྐུ་ནི་
རྣམ་པ་ཀུན་དུ་མེད་པར་སྨྲ་བ་པོ་ཡང༌། མཐར་ཐུག་གི་དོན་དམ་མ་རིག་པའམ་མ་ཤེས་ནས་
གཉིས་སུ་མེད་པའི་ཡེ་ཤེས་རྟག་པ་ཆེན་པོ་མོ་གཤམ་གྱི་བུ་བཞིན་དུ་མེད་པ་དགུ་ཏུ་འདོད་
པ༷འོ། །དེ་ཡང་སྔོ་སོགས་ཀྱི་ཕྱི་དོན་ཤེས་པས་འཛིན་ཅིང་བེམ་ཤེས་དེ་གཉིས་རྫས་སུ་ཡོད་
པར་འདོད་པའོ། །འདི་ལ་ནང་གི་དབྱེ་བ་བྱེ་མདོ་གཉིས་སུ་ཡོད་ལ། དེ་དག་གི་འདོད་པའི་
གྲུབ་མཐའི་གནད་སྟོན་པའི་ཚིགས་བཅད་འདི། འཕགས་པ་ལྷའི་ཡེ་ཤེས་སྙིང་པོ་ཀུན་ལས་
བཏུས་པ་དང༌། རིགས་ལྡན་རྒྱལ་པོ་འཇམ་དཔལ་གྲགས་པས་མཛད་པའི་རང་གི་ལྟ་བའི་
འདོད་པ་མདོར་བསྟན་པ་གཉིས་ཀར་ཚིག་ཁྱད་མེད་པར་བྱུང་བ་དང༌། ཛེ་ཉ་རིའི་བདེ་
གཤེགས་གཞུང་གི་རབ་བྱེད་ཀྱང་དེ་དང་འདྲ་བ་ཡིན་ཞིང་ཚིག་དེ་དག་འདིར་ཡང་བཀོད་པ་ནི།
ནམ་མཁའ་དང་ནི་འགོག་པ་གཉིས། །འདུས་མ་བྱས་གསུམ་རྟག་པ་སྟེ། །འདུས་བྱས་ཐམས་
ཅད་སྐད་ཅིག་མ། །བདག་གིས་སྟོང་ཞིང་བྱེད་པོ་མེད། །དབང་སྐྱེས་བློ་ནི་རྣམ་མེད་ཀྱིས། །ཕྲ་
རབ་བསགས་པ་དངོས་སུ་རིག །ཁ་ཆེའི་གཞུང་གི་ཆུ་གཏེར་གྱི། །བྱེ་བྲག་སྨྲ་བའི་གཞུང་
འདོད་འགྱུར། །ཞེས་པ་བྱེ་སྨྲའི་གྲུབ་མཐའ་སྨྲ་བའི་ནང་ན་གཙོ་བོར་གྱུར་པ་ཁ་ཆེའི་བྱེ་བྲག་ཏུ་
སྨྲ་བའི་འདོད་པ་སྟེ། འདུས་མ་བྱས་དུས་གསུམ་རྟག་པའི་རྫ་ས་དང༌། འདུས་བྱས་ཐམས་ཅད་
སྐད་ཅིག་མའི་མི་རྟག་པ་དང་། དངོས་པོ་རྣམས་གང་ཟག་གི་བདག་གིས་སྟོང་ཞིང་དབང་ཕྱུག་
སོགས་བྱེད་པ་པོ་མེད་ལ། དབང་པོ་ལས་སྐྱེས་པའི་བློས་ཡུལ་གཟུགས་སོགས་ཀྱི་རྡུལ་ཕྲ་རབ་
བསགས་པའི་དོན་རྣམ་པ་མེད་པར་རྗེན་ཅེར་ཐུག་ཕྲད་དུ་དངོས་སུ་རིག་པ་ཡིན་ཅེས་འདོད་དོ།།
དེ་ལྟར་བསྟན་བཅོས་བྱེ་བྲག་ཏུ་བཤད་པ་ཆེན་པོའི་རྗེས་སུ་འབྲངས་ནས་གྲུབ་མཐའ་སྨྲ་བ་
299

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ལ་བྱེ་བྲག་སྨྲ་བ་ཞེས་བརྗོད་དོ། །ཆུ་གཏེར་ཞེས་པ་བྱེ་སྨྲའི་གཞུང་ཆེ་བ་ཆུ་གཏེར་ལྟ་བུའི་ཁ་
ཆེ་བྱེ་སྨྲའི་གཞུང་དུ་འདོད་ཅེས་སམ། ཡེ་སྙིང་གི་ཚིག་དྲངས་པ་གཞན་ན། བློ་ལྡན་ཅེས་བྱ་ཁ་
ཆེ་ཡི། །བྱེ་བྲག་སྨྲ་བའི་གཞུང་དུ་བཤད། །ཅེས་པ་ལས་ཆུ་གཏེར་ཅེས་པ་མེད་དོ། །གཉིས་
པ་མདོ་སྡེ་བའི་འདོད་པ་ནི། །ཤེས་པ་རྣམ་བཅས་སྐྱེད་བྱེད་ནི། །དབང་པོའི་སྤྱོད་ཡུལ་སྣང་
བ་མིན། །ནམ་མཁའ་མོ་གཤམ་བུ་དང་མཚུངས། །འགོག་པ་དག་ནི་ནམ་མཁའ་བཞིན། །
འདུ་བྱེད་བེམས་པོ་ཡོད་མ་ཡིན། །དུས་གསུམ་རྗེས་འགྲོ་དག་ཀྱང་མེད། །ཐོགས་པ་མེད་
པའི་གཟུགས་ཡོད་མིན། །ཞེས་པ་མདོ་སྡེ་པ་ཡིས་རིག །ཅེས་གསུངས་ཏེ། དབང་པོའི་ཤེས་
པ་ཡུལ་གྱི་རྣམ་པ་ཅན་དུ་སྐྱེ་བའི་རྣམ་བཅས་ཡིན་གྱི་རྣམ་མེད་དུ་དབང་ཤེས་སྐྱེད་བྱེད་གཟུང་
དོན་ནི། དབང་པོའི་སྤྱོད་ཡུལ་དུ་སྣང་བ་ཉིད་ཐུག་ཕྲད་དུ་སྣང་ནས་ཤེས་པ་སྐྱེ་བ་མིན་ཏེ།
སྔ་མའི་ཡུལ་དབང་ཚོགས་པའི་མཐུས་ཤེས་པ་ཕྱི་མ་ཡུལ་གྱི་རྣམ་པར་སྐྱེ་བ་ཡིན་པ་དང༌།
ནམ་མཁའ་ནི་ཐོག་རེག་བཅད་ཙམ་ལ་བཏགས་པ་ལས་རྫས་སུ་མེད་པས་དཔེར་ན་མོ་
གཤམ་གྱི་བུ་དང་མཚུངས་ཤིང༌། བརྟགས་བརྟགས་མིན་གྱི་འགོག་པ་གཉིས་པོ་དག་ཀྱང་
ནམ་མཁའ་བཞིན་དུ་དགག་བྱ་མེད་པ་ཙམ་ལས་ངོ་བོ་གཞན་གྱི་རྫས་ཅུང་ཟད་ཀྱང་མེད་པའོ།།
ལྡན་པ་མ་ཡིན་པའི་འདུ་བྱེད་ཐོབ་པ་སོགས་ནི། བེམས་ཤེས་ཀྱི་གནས་སྐབས་ལ་བཏགས་
ཙམ་མ་ཡིན་པར་བེམས་པོའི་རྫས་སུ་གྲུབ་པ་ཅུང་ཟད་ཡོད་པ་མ་ཡིན་པ་དང༌། དངོས་པོ་
གཅིག་འདས་མ་འོངས་ད་ལྟའི་དུས་གསུམ་ཀའི་གནས་སྐབས་སུ་རྗེས་སུ་འགྲོ་བ་དག་ཀྱང་
མེད་ལ་སོར་སྡོམ་ལྟ་བུ་སོགས་རྣམ་རིག་མིན་པའི་གཟུགས་སམ་ཐོགས་པ་མེད་པའི་
གཟུགས་ནི་གཟུགས་མཚན་ཉིད་པར་ཡོད་པ་མ་ཡིན་ཞེས་པ་མདོ་སྡེའི་རྗེས་སུ་འབྲངས་ནས་
གྲུབ་མཐའ་འཇོག་པ་མདོ་སྡེ་པ་ཡིས་རིག་པའམ་ཤེས་པ་ཡིན་ནོ། །མདོ་སྡེ་པའི་འདོད་པ་འདི་
ལས་བཟློག་པ་ཕལ་ཆེ་བ་བྱེ་བྲག་སྨྲ་བའི་འདོད་པ་ཡིན་པར་ཤུགས་ལ་གོ་བར་བྱེད་དོ། །དེ་
300

དུས་འཁོར་ནང་ལེ་འགྲེལ།
ལྟར་དོན་སྨྲ་སྡེ་གཉིས་ཀས་འདོད་ཚུལ་གྱི་གནད་གཙོ་བོ་བཤད་ནས་སྐབས་འདིར་ཐེག་དམན་
པ་དེ་དག་མཐར་ཐུག་གི་དོན་དམ་ཕ་མ་རིག་ནས་སྐུར་འདེབས་ཀྱི་དབང་གིས་ཉམས་པའི་
ཚུལ་ནི། ཉན་ཐོས་སྡེ་པ་དག་གི་ལུགས་ལ་ལོངས་སྤྱོད་རྫོགས་པའི་སྐུ་གཏན་མི་འདོད་ཅིང༌།
མཛད་པ་བཅུ་གཉིས་ཀྱི་བདུད་འདུལ་བའི་མཛད་པའི་གནས་སྐབས་མན་ཆད་སོ་སྐྱེ་མཚན་
ཉིད་པ་ཡིན་པས་མཆོག་གི་སྤྲུལ་སྐུའི་ལུས་ནི་སོ་སྐྱེའི་ལུས་ཀྱི་རིགས་འདྲའི་རྒྱུན་དུ་འདོད་ཅིང༌།
དེའི་ཕྱིར་སངས་རྒྱས་ཀྱི་གཟུགས་སྐུ་བེམས་པོ་ཁོ་ན་ཡིན་པར་སྨྲ་ལ། སངས་རྒྱས་དེས་མྱ་ངན་
འདས་པའི་མཛད་པ་མ་བསྟན་བར་ལ་ལྷག་བཅས་མྱང་འདས་དང༌། མྱ་ངན་ལས་འདས་པ་ན་
མར་མེ་ཤི་བ་ལྟར་བེམས་རིགས་རྒྱུན་ཆད་པའི་ལྷག་མེད་མྱང་འདས་མངོན་དུ་མཛད་པར་
ཁས་ལེན་པ་དེ་དག་གིས། དོན་དམ་པ་དེ་ཁོ་ན་ཉིད་དང་གཉིས་སུ་མེད་ཅིང་དབྱེར་མེད་པའི་
ཡེ་ཤེས་ཀྱི་བདག་ཉིད་དུ་གྱུར་པའི་གཟུགས་ཀྱི་སྐུ་ཡོད་པར་མི་ཤེས་པས། དེ་འདྲའི་ཡེ་ཤེས་
རྣམ་པ་ཐམས་ཅད་པའི་རང་བཞིན་གྱི་གཟུགས་སྐུ་མོ་གཤམ་གྱི་བུ་བཞིན་མེད་པར་འདོད་པ་
འདིའི་དབང་གིས་མཐར་ཐུག་གི་འབྲས་བུ་དང་ལམ་ལས་ཉམས་པ་ཡིན་པས་འདི་ཆེད་དུ་
འགོག་པ་དང༌། བསྟན་པ་འདི་ལ་ཞུགས་པ་དག་གི་སྲིད་པའི་རྩ་བ་གཅོད་བྱེད་ཀྱི་གཉེན་པོ་
བདག་མེད་མི་འདོད་པ་ཕྱི་རོལ་པ་རྣམས་ནི་ཐར་ལམ་ལས་ཉམས་པ་ཡིན་པས་དེ་གཉིས་གཙོ་
་བཀག་ཅིང༌། གཞན་གྲུབ་མཐའ་སོ་སོའི་འདོད་པ་ཅི་རིགས་སྐབས་ཀྱིས་ཁེགས་པར་
འགྱུར་རོ། །དེ་ལ་ཡེ་ཤེས་ཀྱི་སྐུ་མི་འདོད་པ་དགག་པ་འགྲེལ་པ་ལས་གསུངས་པ། ཐོགས་པ་
1
མེད་པའི་ཡེ་ཤེས་ཀྱི་རང་བཞིན་གྱི་གཟུགས་སྐུ་མེད་ཅིང༌། དུས་གསུམ་རིག་པར་བྱེད་པ་པོའི་
ཡེ་ཤེས་ནམ་མཁའ་དང་མཉམ་པ་མི་འདོད་པར། སངས་རྒྱས་མཆོག་གི་སྤྲུལ་སྐུ་གང་ཟག་
གཅིག་གི་བེམ་རིག་གཉིས་ཀ་མྱ་ངན་ལས་འདས་ནས་མར་མེ་མནལ་བ་ལྟར་རྒྱུན་ཆད་པ་ཡིན་
ན༑ ཡེ་ཤེས་ཐོགས་པ་མེད་པའི་གཟུགས་སམ་སྐུ་མེད་པར། རང་རྒྱུད་ཀྱི་ལུས་བེམ་པོ་དང་དེ་
301

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལ་བརྟེན་པའི་གང་ཟག་གི་ཤེས་པ་ཉི་ཙེ་བ་ཙམ་དང་ལྡན་པ་དེ། ཐམས་ཅད་མཁྱེན་པར་མི་
འགྱུར་ཏེ། ཆོས་ཐམས་ཅད་ཀྱི་གནས་ལུགས་དེ་ཁོ་ན་ཉིད་སྒྲིབ་པའི་དྲི་མ་ཕྲ་མོས་ཀྱང་སྒྲིབ་པ
མེད་པར་མངོན་དུ་གྱུར་པའི་ཡེ་ཤེས་གང་ཞིག །ཆོས་ཀྱི་དབྱིངས་དང་ཐ་དད་དུ་མེད་པར་གྱུར་
པའི་ཚུལ་གྱིས་ཤེས་བྱ་ཐམས་ཅད་ལ་ཁྱབ་ཅིང་རྣམ་པར་རྟོག་པ་དང་བྲལ་བ་ནམ་ཡང་རྒྱུན་
ཆད་པ་མི་སྲིད་པའི་ཡེ་ཤེས་ཀྱི་སྐུ་ནམ་མཁའ་དང་མཉམ་པ་མ་རིག་བག་ཆགས་ཀྱི་ས་དང༌།
བསམ་གྱིས་མི་ཁྱབ་པའི་འཆི་འཕོ་བ་དང་། ཟག་མེད་ཀྱི་ལས་དང་། ཡིད་ཀྱི་རང་བཞིན་གྱི་
ལུས་དང་བྲལ་བ་དེ་ལྟ་བུ་མེད་ན། སྔོན་གྱི་དགེ་བས་འཕངས་པའི་ལུས་ཉི་ཙེ་བ་ལ་བརྟེན་པའི་
ཤེས་པ་ཇི་ལྟར་བཟང་ཡང་ཤེས་བྱ་མཐའ་མེད་པ་ཅིག་ཆར་རྟོགས་པར་མི་ནུས་ཏེ། ཚངས་པ་
དང་དབང་ཕྱུག་ལ་སོགས་པའི་ཤེས་པ་བཞིན་ནོ། །དེར་མ་ཟད་ཡིད་ཀྱི་རང་བཞིན་གྱི་ལུས་
སོགས་དང་ལྡན་པ་ས་བཅུའི་དབང་ཕྱུག་རྣམས་ཀྱིས་ཀྱང་སངས་རྒྱས་བཞིན་དུ་ཤེས་བྱ་ཐམས་
ཅད་མཁྱེན་པར་མི་སྤྱོད་ན་དབང་ཕྱུག་སོགས་ཀྱིས་ལྟ་ཅི་སྨྲོས་སོ། །ཡིད་ཀྱི་རང་བཞིན་གྱི་
ལུས་ལས་འདས་ནས་ཡེ་ཤེས་ཀྱི་སྐུ་ཐོབ་ན་ཐམས་ཅད་མཁྱེན་པར་འགྱུར་རོ། །དེས་ན་བེམས་
ཤེས་རྡུལ་དང་སྐད་ཅིག་མའི་རང་བཞིན་ལས་མ་འདས་པའི་གང་ཟག་གི་རྒྱུད་ཡུལ་དུས་རེས་
འགའ་ན་གནས་པ་ཚད་དང་བཅས་པ་མཐའ་ཐུག་པ་དང་བཅས་པ། རྒྱུན་དུས་ཀྱི་དབང་གིས་
འགག་པར་འགྱུར་བ། ཆ་རྡུལ་ཕྲ་རབ་ཏུ་ཟད་པར་འགྱུར་བ། རྐྱེན་གྱི་ཁ་ན་ལས་པ། གཞིག་ཏུ་
རུང་བ། དུ་མ་ཚོགས་པས་གསོ་བ་དང་གསོག་ཏུ་གྱུར་པ་སོགས་ཀུན་རྫོབ་ཀྱི་ཆོས་ལས་མ་
འདས་པའི་ལུས་དང་སེམས་ལ་རྡོ་རྗེ་ལྟ་བུའི་སྐྲ་དང་ཡེ་ཤེས་ཀྱི་སྐུ་ཞེས་བྱ་བ་ནི་གནས་མེད་དོ།།
དེའི་ཕྱིར་ཡེ་ཤེས་ཀྱི་སྐུའི་ཚུལ་ཁོང་དུ་མ་ཆུད་པར་ཡེ་ཤེས་ཀྱི་སྐུ་ལ་སྐུར་པ་འདེབས་པ་དེ་དག་
གི་ལུགས་ལ་ཐམས་ཅད་མཁྱེན་པར་བརྗོད་ཀྱང་ཐམས་ཅད་མཁྱེན་པར་མི་སྲིད་དོ། །དེ་ལྟ་ན་
སངས་རྒྱས་སུ་ཡང་མི་འཐད་དེ། སྐུ་བཞི་དང་མི་ལྡན་པ་ཉི་ཙེ་བ་བེམ་པོའི་སྐུ་ཙམ་དང་ཤེས་པ་
302

དུས་འཁོར་ནང་ལེ་འགྲེལ།
ཉི་ཙེ་བ་དང་ལྡན་པ་ཙམ་ཞིག་སངས་རྒྱས་མ་ཡིན་ནོ། །དེ་ལྟར་ཡུལ་དུས་ཐམས་ཅད་དུ་གདུལ་
བྱའི་དོན་བྱེད་པ་ལ་ཐོགས་པ་མེད་པའི་ཡེ་ཤེས་ཀྱི་སྐུ་དང་བྲལ་བའི་སངས་རྒྱས་ཞེས་པ་གང་
ཟག་ཉི་ཙེ་བ་དེ་ནི་འཇིག་རྟེན་ཐམས་ཅད་དུ་སྐུའི་སྣང་བ་སྟོན་པ་སོགས་རྣམ་པ་ཐམས་ཅད་
པའི་རྫུ་འཕྲུལ་སྟོན་པ་དང༌། ཐམས་ཅད་ཀྱི་སྐད་དུ་ཆོས་གསུངས་པ་དང༌། སེམས་ཅན་ཐམས་
ཅད་ཀྱི་ཁམས་དབང་བསམ་པའི་ཁྱད་པར་ཀྱི་སེམས་མཁྱེན་པ་དང༌། ལྷའི་མིག་ལ་སོགས་
པའི་ཡོན་ཏན་ཚད་དཔག་ཏུ་མེད་པ་ཐམས་ཅད་ཀྱི་འབྲས་བུ་དེ་ལ་མེད་པར་འགྱུར་ཞིང་། ཞིང་
གཅིག་གི་སངས་རྒྱས་གང་ཟག་གཅིག་གི་བེམས་རིག་རྒྱུན་ཆད་ནས་ཅི་ཡང་མེད་པར་འདོད་
པའི་ཕྱིར་རོ། །དེས་ན་དགྲ་བཅོམ་པ་དང་བྱང་ཆུབ་སེམས་དཔའ་རྣམས་ཀྱི་རྫུ་འཕྲུལ་མངོན་དུ་
བྱ་བའི་ཁྱད་པར་གོང་ནས་གོང་དུ་འཕགས་ཀྱང་སངས་རྒྱས་བཞིན་དུ་ཕྱོགས་དུས་ཐམས་ཅད་
དུ་རྟག་ཅིང་ཁྱབ་པར་སྟོན་པ་ལ་དབང་འབྱོར་བ་མ་ཡིན་པས། ཐེག་ཆེན་པའི་ལམ་གྱི་འབྲས་
བུ་ཡེ་ཤེས་ཀྱི་སྐུ་འདི་ལ་སྐུ་ཐུགས་ཟུང་འཇུག་སོགས་ཟུང་འཇུག་ཉེར་གསུམ་གསུངས་པ་ལྟ་
བུའི་དོན་ཀུན་ཚང་ལ། དེའི་ཕྱིར་ཡེ་ཤེས་ཀྱི་སྐུ་རྡུལ་དང་སྐད་ཅིག་མའི་ཆོས་ལས་འདས་པའི་
དོན་ཁོང་དུ་མ་ཆུད་པར་བེམས་པོ་དང་ཤེས་པ་རང་མཚན་པར་འཛིན་པ་ནི་མདོ་སྡེ་པ་པ་སོགས་
དོན་དམ་ཡེ་ཤེས་ཀྱི་སྐུ་མ་རྟོགས་ནས་ཉམས་པའི་སྐྱོན་དེ་ལས་མ་འདས་པ་ཡིན་ནོ། །ད་ནི་
རྣལ་འབྱོར་སྤྱོད་པ་རྣམས་ཀྱི་འཛིན་པའི་སྐྱོན་གསུངས་པ། སྲིད་གསུམ་མཐའ་དག་རྣམ་པར་
ཤེས་པ་ཉིད་དུ་སྨྲ་བ་པོ་རྣམ་རིག་པ་ཡང་རྣམ་པར་ཤེས་པ༵་ཙམ་དོན་དམ་དུ་འདོད་པར་བྱེད་
དེ༑ དེས་ན་སངས་རྒྱས་ཀྱི་ཡེ་ཤེས་ཀྱང་རྣམ་པར་ཤེས་པ་ལས་མ་འདས་པར་སྨྲ་བས་རྣམ་
པར་ཤེས་པ་ལས་འདས་པའི་ཡེ་ཤེས་ཀྱི་སྐུ་ཇི་བཞིན་ཁོང་དུ་ཆུད་མ་ནུས་པའོ། །རྣམ་རིག་པ་
དེའི་འདོད་པའི་གྲུབ་མཐའ་ནི། །ཡན་ལག་ཅན་ཞེས་བྱ་བ་མེད། །ཕྲ་རབ་རྡུལ་རྣམས་ཡོད་པ་
མིན། །རྨི་ལམ་ཉམས་སུ་མྱོང་བ་བཞིན། །དམིགས་པ་མེད་པར་རབ་ཏུ་སྣང༌། །གཟུང་དང་
303

མི་ཕམ་བཀའ་འབུམ། ༼ཞ༽ རྒྱུད་སྡེ་སྤྱི་འགྲེལ་གྱི་སྐོར།
འཛིན་པ་ལས་གྲོལ་བའི། །རྣམ་པར་ཤེས་པ་དོན་དམ་ཡོད། །ཅེས་པ་རྣལ་འབྱོར་སྤྱོད་པའི་
གཞུང༌། །རྒྱ་མཚོའི་ཕ་རོལ་ཕྱིན་རྣམས་སྒྲོགས། །ཞེས་གསུངས་ཏེ། ཕྱི་རོལ་གྱི་དོན་རྣམས་ལ་
རགས་པ་ཡན་ལག་ཅན་ཞེས་བྱ་བ་གྲུབ་པ་མེད་དེ། ཁ་ཁྱེར་དང་ལྟོ་བ་ལ་སོགས་ལ་བརྟེན་
ནས་བུམ་པ་སོགས་སུ་བཏགས་པ་ལས་ཡན་ལག་ཅན་གྱི་རྫས་གང་ཡང་མེད་དོ།།དེའི་རྩོམ་
བྱེད་རྡུལ་ཕྲ་རབ་རྣམས་ཀྱང་ཡོད་པ་མིན་ཏེ། དྲུག་གིས་ཅིག་ཆར་སྦྱར་བ་ན། །ཕྲ་རབ་རྡུལ་ཆ་
དྲུག་ཏུ་འགྱུར། །དྲུག་པོ་དག་ནི་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་
པའི་རིགས་པས་སོ། །དེས་ན་ཕྱི་དོན་བེམས་པོ་རྣམས་དཔྱད་ན་མ་གྲུབ་ཀྱང༌། རི་གླིང་
གཟུགས་སྒྲ་སོགས་བེམས་པོར་འགོག་མེད་དུ་སྣང་བ་སྐུར་བ་གདབ་ཏུ་མེད་པ་འདི་ནི་ཕྱི་དོན་
ཡོད་པའི་དབང་གིས་སྣང་བ་མ་ཡིན་ཏེ། རྨི་ལམ་ན་རྟ་གླང་སོགས་ཀྱི་གཟུགས་གསལ་བར་
ཉམས་སུ་མྱོང་བ་བཞིན་དུ་སད་པའི་གནས་སྐབས་ཀྱི་ཕྱི་རོལ་དོན་དུ་སྣང་བ་འདི་རྣམས་ཀྱང་
དམིགས་པ་ཕྱི་དོན་མེད་པར་ནང་རང་གི་སེམས་ལ་བག་ཆགས་གོམས་པའི་དབང་གིས་སྲ་
བརྟན་ཐོགས་རེག་གི་རྣམ་པར་སྣང་བ་སྟེ། མི་སྡུག་པ་གོམས་པས་ཀེང་རུས་ཀྱི་སྣང་བ་དངོས་
སུ་འབྱུང་བ་ལ་སོགས་པ་བཞིན་ནོ། །དེའི་ཕྱིར་གཟུང་བ་དང་འཛིན་པ་རྫས་གཞན་དུ་གྱུར་པ་
ལས་རྣམ་པར་གྲོལ་བའི་རྣམ་པར་ཤེས་པ་ནི་དོན་དམ་པར་ཡོད་དེ། དེ་མེད་ན་འཁོར་འདས་
གཉིས་ཀའི་སྣང་བ་འབྱུང་བར་མི་སྲིད་དོ་ཞེས་རྣལ་འབྱོར་སྤྱོད་པའི་གཞུང་ལུགས་རྒྱ་མཚོ་ལྟ་
བུའི་ཕ་རོལ་ཏུ་ཕྱིན་པ་རྣམས་སྒྲོགས་པར་བྱེད་དོ། །དེ་ཡང་རྣམ་ཤེས་བདེན་པར་གྲུབ་པ་དེ་ལ་
གཅིག་བདེན་དང་དུ་མར་བདེན་པ་གང་དུའང་གྲུབ་པ་མེད་པར་གཅིག་དུ་བྲལ་གྱི་རིགས་པས་
ཤེས་ཏེ།དུ་མ་སྣ་ཚོགས་སུ་སྣང་བའི་རྣམ་པར་ཤེས་པ་རྣམས་རྣམ་ཤེས་གཅིག་གི་རང་བཞིན་
དུ་བདེན་པར་མ་གྲུབ་སྟེ། དུ་མ་དང་མི་རྟག་པའི་ཆོས་སོ་སོ་བ་ཡིན་པའི་ཕྱིར་རོ། །དུ་མར་
སྣང་བ་དང་བྲལ་བའི་གཟུང་འཛིན་མེད་པའི་ཤེས་པ་གཅིག་བདེན་དུ་མི་གྲུབ་སྟེ། རྣམ་པར་
304

དུས་འཁོར་ནང་ལི་འགྲེལ།
ཤེས་པ་རང་གི་རང་བཞིན་གཅིག་ཉིད་དུ་བདེན་པར་གྲུབ་པ་ཡིན་ན་དུ་མར་སྣང་བ་ནམ་ཡང་
མེད་དགོས་ནའང༌། དེ་ལྟ་བུ་མ་ཡིན་པར་དུ་མར་སྣང་བ་འདི་ཉིད་ཀྱིས་ཤེས་སོ། །དེས་ན་རྣམ་
ཤེས་བདེན་གྲུབ་ཏུ་སྨྲ་བ་པོའི་ལུགས་ཉམས་སོ། །དེ་ལྟར་དེ་ཡི་གཞུང་ལུགས་ལས་ཁམས་
གསུམ་པོ་ནི་རྣམ་པར་ཤེས་པ་ཙམ་མོ་ཞེས་འདོད་ལ། ཁམས་གསུམ་གྱི་སྣང་བ་སྣ་ཚོགས་པ་
ནི་ཤེས་པ་ལ་སྣང་བ་ཡིན་ན་ཤེས་པ་གཅིག་པུར་ཇི་ལྟར་བདེན། འོན་ཏེ་དུ་མར་སྣང་བ་ནི་
བག་ཆགས་ཀྱི་བསླད་པ་ཡིན་གྱི་རང་གི་ངོ་བོ་ལ་དུ་མར་སྣང་བ་མེད་དེ་གཟུང་འཛིན་དང་བྲལ་
བའི་རང་རིག་རང་གསལ་ཡིན་ནོ་ཞེ་ན། གཟུགས་སོགས་མེད་ན་དེའི་ཡུལ་ཅན་ཤེས་པ་ལ་དེ་
ཇི་ལྟར་གཟུང་བའི་རྣམ་པར་སྣང་ཞེས་བརྗོད་པ་ལ། ཉོན་མོངས་ཅན་མ་ཡིན་པའི་མ་རིག་པའི་
བག་ཆགས་ཀྱི་དབང་གིས་སོ་ཞེ་ན། ཅི་མ་རིག་པ་འདི་ཁམས་གསུམ་པའི་མཚན་ཉིད་དུ་
གཏོགས་པ་ཅན་མིན་ན་ནི། འཁོར་བ་ལས་འདས་པར་འགྱུར་ཞིང་མ་རིག་པ་དེ་འཁོར་བའི་
བག་ཆགས་དང་བྲལ་བའི་ཤེས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་པར་འགྱུར་ན་དེ་ནི་མི་
རིགས་ལ། མ་རིག་པ་འདི་སྲིད་པ་གསུམ་གྱི་འཁོར་བའི་མཚན་ཉིད་ཅན་ཡིན་ཞིང་དེ་ཉིད་རྣམ་
པར་ཤེས་པ་ཙམ་ཡིན་གྱི་གཞན་དུ་མེད་ན་རྣམ་ཤེས་ནི་མ་རིག་པ་འཁོར་བའི་རང་བཞིན་ཅན་
དུ་བདེན་གྲུབ་ཡིན་པས་མ་རིག་པ་དེ་དང་བྲལ་བ་མི་སྲིད་དོ། །ཅི་སྟེ་ཁམས་གསུམ་པོ་རྣམ་
ཤེས་ཙམ་མ་ཡིན་པར་མ་རིག་པའི་དབང་ལས་བྱུང་བའི་ཁམས་གསུམ་གཞན་ཡོད་ན་ཁམས་
གསུམ་རྣམ་ཤེས་ཙམ་དུ་འདོད་པ་ཉམས་སོ། །གཞན་ཡང་རྣམ་ཤེས་སྐད་ཅིག་མ་བདེན་གྲུབ་
དགག་པ་གསུངས་པ། འདིར་ཆོས་རྣམས་སྐད་ཅིག་མ་གཅིག་ལ་སྐྱེ་བ་དང་འཇིག་པར་འགྱུར་
བ་དེ། གནས་པ་མེད་པར་སྐྱེ་བ་དང་འཇིག་པ་དུས་མཉམ་པར་སྐད་ཅིག་གཅིག་ལ་འབྱུང་བ་
ཡིན་ན། རང་གྲུབ་ནས་གནས་པའི་དུས་ཀྱི་སྐད་ཅིག་གཏན་མེད་པར་སྐྱེ་ཞིང་འཇིག་པ་ཡིན་
པས་རི་བོང་གི་རྭ་ལ་ཡང་སྐྱེ་འཇིག་ཡོད་པར་འགྱུར་རོ། །ཅི་སྟེ་སྐྱེས་པ་ལས་གནས་ཤིང་
305

མི་ཕམ་བཀའ་འབུམ། ༼ཞ༽
རྒྱུད་སྡེ་སྤྱི་འགྲེལ་གྱི་སྐོར།
གནས་པ་ལས་འཇིག་སྟེ། ཞིག་པ་ལས་སྐྱེ་བ་དེ་ལྟ་བུར་རིམ་པར་འབྱུང་ན། གནས་འཇིག་སྐྱེ་
བ་རྣམས་མཚན་ཉིད་ཐ་དད་པར་འགྱུར་ཞིང་གཅིག་གི་དུས་ན་གཞན་གཉིས་མེད་པར་དངོས་
པོ་རྣམས་སྐད་ཅིག་གཅིག་ལ་སྐྱེ་འགག་བྱེད་པར་མི་འགྱུར་རོ། །གལ་ཏེ་སྐྱེ་འཇིག་གནས་པ་
དུས་གཅིག་ལ་ཡིན་ན། མི་གཅིག་ལ་སྐྱེ་འཆི་རྒས་པ་དུས་མཉམ་པར་ཁས་བླངས་པ་ལྟ་བུ་
ལས་ཅི་ཞིག་ཡོད། སྐད་ཅིག་གཅིག་ལ་སྐྱེ་འཇིག་བྱེད་པ་དེ་ཆོས་སྔ་མ་འགགས་པ་ལས་ཕྱི་མ་
སྐྱེ་ན། མར་མེ་འགགས་ཟིན་ལས་མར་མེ་གཞན་སྤར་བ་ལྟར་འགྱུར་ན་དེ་མི་རིགས་སོ། །མ་
འགགས་པ་ལས་སྐྱེ་ན་མར་མེ་ལས་མར་མེ་གཞན་སྦར་བའི་ཕྲེང་བ་ལྟར་རྣམ་ཤེས་དུ་མ་ལྷན་
ཅིག་ཕྲེང་བར་ཡོད་པར་འགྱུར་རོ། །འགགས་མ་འགགས་གཉིས་ཀ་ལས་མ་ཡིན་ཏེ། དེ་དག་
ཕན་ཚུན་འགལ་བས་དེ་གཉིས་འདྲེས་པའི་རྒྱུ་སྔ་མ་མི་སྲིད་དོ། །དེས་ན་སྐད་ཅིག་སྔ་མ་ལས་
ཕྱི་མ་སྐྱེ་ཞེས་པ་འདི་ཡང་རིགས་པས་བརྟགས་ན་དཔྱད་པའི་ཁུར་མི་བཟོད་པ་ཡིན་པས་མ་
བརྟག་ཉམས་དགའ་བ་ཙམ་ལས་སྐད་ཅིག་མར་དཔྱད་བཟོད་དུ་གྲུབ་པ་མེད་དོ། །དེ་ཕྱིར་
དབུ་མ་པས་སྨྲས་པ། །རྣམ་པར་ཤེས་པ་དོན་དམ་ཡོད། །དེ་ཡང་མཁས་རྣམས་མི་འདོད་དེ། །
གཅིག་དང་དུ་མའི་རང་བཞིན་དང༌། །བྲལ་བས་ནམ་མཁའི་པདྨ་བཞིན།།ཡོད་མིན་མེད་མིན་
ཡོད་མེད་མིན། །གཉིས་ཀའི་བདག་ཉིད་མིན་པའང་མིན། །མཐའ་བཞི་རྣམ་པར་གྲོལ་བ་ཡི།།
དེ་ཉིད་དབུ་མ་པ་ཡིས་རིག །ཅེས་གསུངས་ཏེ། རྣམ་ཤེས་དོན་དམ་པར་ཡོད་པར་འདོད་པ་དེ་
ཡང་དོན་དམ་པའི་རང་བཞིན་ལ་མཁས་པའི་དབུ་མ་པ་རྣམས་མི་འདོད་དེ། གཅིག་དང་དུ་
མའི་རང་བཞིན་བདེན་པ་དང་བྲལ་བས་ནམ་མཁའི་པདྨོ་བཞིན་དུ་བདེན་གྲུབ་ཀྱི་རྣམ་ཤེས་
མེད་པའོ། །དེ་ལྟར་འདུས་བྱས་འདུས་མ་བྱས་ཀྱི་ཆོས་ཐམས་ཅད་རང་བཞིན་གྱིས་སྟོང་པ་
ཉིད་དུ་གནས་ཀྱི་མི་སྟོང་པ་ཅུང་ཟད་ཀྱང་མེད་ལ། སྟོང་བཞིན་དུ་སྣང་བ་དང་སྣང་བཞིན་དུ་
སྟོང་པ་ཡིན་པས་སྣང་སྟོང་ཐ་དད་དུ་གྲུབ་པ་མེད་པས་ན། རྣམ་པར་རྟོག་པས་སྒྲོ་བཏགས་པ་
306

དུས་འཁོར་ནང་ལེ་འགྲེལ།
ཡོད་པ་དང་། མེད་པ་དང་གཉིས་ཡིན་དང་གཉིས་མིན་གྱི་མཐའ་བཞི་གང་ཡང་རུང་བའི་མུ་ལ་
གནས་པ་མེད་པས་ཆོས་ཐམས་ཅད་ནི་རང་བཞིན་གྱིས་རྟག་ཆད་དང་ཡོད་མེད་ལ་སོགས་
པའི་སྤྲོས་པ་དང་བྲལ་བར་གནས་པ་ནི་ལུང་དང་རིགས་པས་གཏན་ལ་དབབ་ནས་ཤེས་པར་
བྱ་བ་གཞི་དབུ་མ་བདེན་གཉིས་དབྱེར་མེད་ཀྱི་གནས་ལུགས་ཡིན་ལ། དེ་ཡི་དོན་ལ་བློ་གནས་
ཤིང་གོམས་པར་བྱེད་པ་ལམ་དབུ་མ་དང་། ཆོས་ཉིད་ཇི་ལྟ་བ་བཞིན་མངོན་དུ་གྱུར་ཏེ་སྒྲིབ་པ་
མཐའ་དག་དང་བྲལ་བ་འབྲས་བུའི་དབུ་མའོ། །དེ་ལྟར་ཕྱོགས་སུ་ལྷུང་བ་མཐར་འཛིན་གྱི་
པ་ལས་རྣམ་པར་གྲོལ་ནས་གནས་ལུགས་དེ་ཁོ་ན་ཉིད་ཀྱི་དོན་རྟོགས་པ་གང༵་ཞིག་
དམིགས་པ་མེད་པའི་སྙིང་རྗེ་ཆེན་པོ་རྣམ་པར་རྟོག་པ་དང་བྲལ་བ་དང༌། རྣམ་པ་ཐམས་ཅད་
ཀྱི་མཆོག་དང་ལྡན་པའི་སྟོང་པ་ཉིད་ངོ་བོ་གཉིས་སུ་མེད་པའམ་དབྱེར་མེད་པར་སྨྲ་བ་པོ་ཡོད་
མེད་སོགས་གཉིས་སུ་འབྱེད་ཅིང་སྤྲོས་པའི་ཕྱོགས་འཛིན་པ་ཉམས་པའམ་རྣམ་པར་བྲལ་བ་
ཡི་གྲུབ་མཐའ་དེ་ནི་སྐྱོན་གང་ཡང་མེད་པས་རྣམ་པ་ཀུན་ཏུ་མ་ཉམས་པར་འགྱུར་རོ། །དེ་ལྟ་
བུའི་གནས་ལུགས་བདེན་པ་དབྱེར་མེད་དེ་ནི་དུས་གསུམ་གྱིས་བསྡུས་པའི་ཤེས་བྱ་ཐམས་
ཅད་ཅིག་ཆར་མངོན་སུམ་དུ་ཤེས་པ་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་སྐུ་གོང་དུ་
བཤད་པ་དེ་ལྟ་བུ་འཐོབ་པའི་སླད་དུ་བསྒོམ་པར་བྱ་སྟེ། དེའི་རྒྱུ་མཚན་དུས་གསུམ་གྱིས་
བསྡུས་པའི་ཤེས་བྱ་ཐམས་ཅད་ལ་འཇུག་པའམ་དེའི་ཆོས་ཉིད་འདི་ཡིན་པའི་ཕྱིར་རོ། །དེ་
ལྟར་བྱེ་སྨྲ་ནས་དབུ་མའི་བར་གྱི་སངས་རྒྱས་པའི་གྲུབ་པའི་མཐའ་ངེས་པར་གསུངས་པ་སྟེ།
རང་གི་ལྟ་བའི་འདོད་པ་མདོར་བསྟན་པ་ལས་ཀྱང་། བྱེ་བྲག་སྨྲ་དང་མདོ་སྡེ་པ། །རྣལ་འབྱོར་
སྤྱོད་པ་ཐུབ་པས་གསུངས། །ཅུང་ཟད་བདེན་དང་མི་བདེན་ཀྱང༌། །བདེན་པ་དབུ་མ་པ་ཡི་
ལུགས། །ཞེས་གསུངས་པ་བཞིན་ནོ། །ད་ནི་རྟག་སྨྲ་བ་གང་དག་དགེ་སྡིག་གི་ལས་རྟག་པར་
འདོད་པ་དང་། ལས་ཁོ་ནའི་དབང་གིས་འཆིང་བར་འདོད་པ་སོགས་ཐ་སྙད་དུ་མི་འཐད་པའི་
307

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཆ་འགའ་ཞིག་དགག་པ་གསུངས་པ། སྐྱེ་བོ་འདི་དག་གིས་སྔོན་གྱི་ལས་བྱས་པ་རྣམས་མ་
ཉམས་པར་ཚེ་འདིར་ཉམས་སུ་མྱོང་བར་འགྱུར་ལ་ཚེ་འདི་ལ་བྱས་པ་རྣམས་མ་ཉམས་པར་ནི་
སྐྱེ་བ་གཞན་ལ་མྱོང་བའོ། །ཞེས་ལས་རྒྱུར་སྨྲ་བའི་རྟག་སྨྲ་བ་ཁ་ཅིག་འདོད་པ་གལ་ཏེ་དེ་ལྟར་
ཡིན་ན༵་ལས་ནི་རྟག་པར་གྱུར་པས་འཇིག་པར་མི་འགྱུར་ཞིང་མི་རྣམས་སྐྱེ་བ་དང་སྐྱེ་བ་
གཞན་དག་གིས་ལས་ལ་ལོངས་སྤྱོད་པ་དེའི་གཞན་དབང་ཁོ་ནར་གྱུར་བས། དཔག་ཏུ་མེད༵་
པའི་སྲིད་པ་དག་གིས་ཀྱང་འཁོར་བ་ལས་ནི་ངེས་པར་འབྱུང་བར་འགྱུར་བ་དང་ཐར་བར་
འཇུག་པ༵་མེད་པ་ཉིད་དུ་འགྱུར་ཏེ་ལས་རྟག་པ་གཞོམ་དུ་མེད་ལ་ལས་དེ་ལ་མི་སྤྱོད་པའི་ར
དབང་ཡང་མེད་པས་ན་ནམ་ཡང་ཐར་བའི་དུས་མེད་པར་འགྱུར་རོ། །ཚུལ་འདི་དག་ཀླ་ཀློ་
སྟག་གཟིག་པ་རྣམས་ཀྱང་ངེས་པར་འདོད་པར་འགྱུར་ཏེ། འོན་ཀྱང་དེའི་འདོད་པའི་ཁྱད་
པར་ནི་མི་ཤི་བ་དེ་མཐོ་རིས་སམ་དམྱལ་བར་མིའི་ལུས་འདི་ལྟ་བུའི་རིགས་ཀྱིས་བདེ་བའམ་
སྡུག་བསྔལ་སྤྱོད་པར་འགྱུར་གྱི་ལུས་འདི་ལས་གཞན་པའི་ལྷ་དང་དུད་འགྲོ་དམྱལ་བ་པའི་
ལུས་ཀྱི་རིགས་ཀྱིས་རབ་ཏུ་དམན་པ༵་སྟེ་མ་ཡིན་ནོ་ཞེས་འདོད་པ་ནི་རཏྣ་ཎའི་ངེས་པའོ། །
ལས་འབྲས་ལ་ལོངས་སྤྱོད་ཚུལ་སྔོན་བསགས་པའི་ལས་ཀྱི་མཐུས་ཕུང་པོའི་རྒྱུན་ལ་བདེ་སྡུག་
མྱོང་བ་སྐྱེད་པའི་རྟེན་ཅིང་འབྲེལ་བའི་རྒྱུ་བྱེད་ཀྱི་ལས་དེ་ཉིད་འདིར་འོང་ནས་ཟས་བཞིན་དུ་
ལོངས་སྤྱོད་པ་མ་ཡིན་ཀྱང་རྟག་སྨྲ་བས་བཤད་མ་ཐག་པ་ལྟར་འདོད་པ་དང་། སྟག་གཟིག་
པས་ལས་ལ་ལོངས་སྤྱོད་པར་བྱེད་པའི་རྟེན་དེ་ཡང་ད་ལྟའི་རྟེན་མི་སོགས་ཀྱི་རིགས་དེ་ལས་
གཞན་པའི་རིགས་ཀྱིས་མ་ཡིན་པར་འདོད་པའོ། །དེ་ནས་རྒྱང་ཕན་པའི་འདོད་པ་དགག་པ་
གསུངས་པ། གལ་ཏེ་ས་སོགས་འབྱུང་བ་ཡི་ཚོགས་པ་གཅིག་ཏུ་གྱུར་པས་ཕབ་དང་ཆན་སྦྱར་
བའམ་ཨ་རུ་ར་དང་བུ་རམ་དང་དྷཱ་ཏ་ཀཱི་ཞེས་པ་མ་ད་ཧེ་ཏུ་སྟེ་ཆང་རྩིའམ་ཕབ་ད
ལས་ཆང་གི་ནུས་པ༵་མྱོས་པར་བྱེད་པ་གསར་དུ་སྐྱེ་བ་བཞིན་དུ་རྣམ་ཤེས་སྔ་མའི་རྒྱུན་ཡོད་མི་
308

དུས་འཁོར་ནང་ལེ་འགྲེལ།
དགོས་པར་དབ༵ང་པོ་དང་བཅས་པའི་སེམས་སུ་རབ་ཏུ་འགྱུར་ན། ཤིང་རྣམས་དག་ལའང་དེ་
ལྟར་དབང་པོ་དང་བཅས་པའི་སེམས་ཅན་དུ་ཅི་ཡི་ཕྱིར་མི་འགྱུར་ཏེ་ཤིང་དེ་ལ་རྒྱུ་ས་དང་ཆུ་
དང་བསྲེག་ཟྭ་མེ་དང་རླུང་དང་ནམ་མཁའ་ལྔ་སྦྱོར་ཏེ་ཚང་བའི་ཕྱིར་རོ། །ཤིང་སོགས་དབང་
པོ་དང་བཅས་པའི་སེམས་ལྡན་དུ་མི་སྣང་བ་འདི་དག་རྣམས་ལ་སྐྱེ་བོའི་བདག་ཉིད་དུ་སྐྱེད་
པའི་ནུས་པ་མེད་ཟེར་ན་འབྱུང་བ་རྣམས་ཡང་དག་པར་སྦྱོར་བའི་ནུས་པ༷་ལས་དབང་པོ་དང་
བཅས་པའི་སེམས་སུ་འགྱུར་རོ་ཞེས་པ་མཆོག་ཏུ་རྫུན་ཏེ་འབྱུང་བ་རྣམས་ཚོགས་ཀྱང་མི་སྐྱེ་
བས་སོ། །དེ་ལྟར་རྒྱང་ཕན་པའམ་ཚུ་རོལ་མཛེས་པ་པའི་ཚིག་ས་སོགས་འབྱུང་བ་ལས་སེམས་
ཅན་གསར་དུ་སྐྱེ་བས་ཚེ་སྔ་ཕྱི་མེད་པར་བརྗོད་པ་འདི་དག་ནི་མི་རྣམས་དྭག་ལ་བདེ་བའི་
འབྲས་བུ་སྟེར་བ་མིན་ཏེ་ཡང་དག་པའི་ལམ་ཉམས་པས་སོ། །ཟད་བྱེད་པའམ་གཅེར་བུ་བས་
སྲོག་རྟག་པ་ནི་ལུས་ཀྱི་ཚད་དག་ཡིན་པར་འདོད་པ་དེ་ལྟར་ན། གལ་ཏེ་ལག་པ་དང་རྐང་པ༵
ཅན་པས་སྲོག་རྟག་པ་དེ་ཡི་ཆ་ཉམས་པར་འགྱུར་རམ་ཅི་སྟེ་བཅད་པའི་ལུས་ཀྱི་ཆ་དེ་ཉམས་
པའི་ཕྱིར་རོ། །སྲོག་རྟག་པ༵་དག་ནི་ལུས་ཕྲ་མོ་དང་སྦོམ་པོ་བཟུང་བར་གྱུར་པ་ཉིད་ཀྱི་མཐུ་
ལས་རེས་ཕྲུ་མོར་འགྱུར་ཞིང་རེས་སྦོམ་པོར་ཡང་ནི་རབ་ཏུ་འགྱུར་རམ་ཅི་སྟེ་སྲོག་ལུས་དང་
ཚད་མཉམ་པར་འདོད་པའི་ཕྱིར་རོ། །གཅེར་བུ་པ་དག་ན་རེ། ཇི་ལྟར་གསེར་དང་རྣ་རྒྱན་
བཞིན་དུ་སྲོག་གི་རྫས་རྟག་ཀྱང་ཡོན་ཏན་གྱི་རྣམ་འགྱུར་མི་རྟག་པས་སྐྱོན་དེ་མེད་ཅེས་དང༌།
ཡང་དེ་དག་གི་གྲུབ་མཐའ་ལས། ལ་ལར་སྲོག་ནི་སྟོབས་ལྡན་ཞིང་། ལ་ལར་ལས་ནི་སྟོབས་
ལྡན་འགྱུར། །དེ་ལྟར་སྲོག་དང་ལས་དག་ལ། །ཁོན་ནི་སྔོན་དུ་བཅིངས་པའོ། །ཞེས་ཐར་པའི་
ཡུལ་ལ་སྲོག་སྟོབས་དང་ལྡན་ཏེ་ཡེ་ཤེས་འབའ་ཞིག་གི་སྟོབས་ཀྱིས་སོ། །འགྲོ་བ་བཞིར་
འཁོར་བའི་ཡུལ་ལ་ལས་སྟོབས་དང་ལྡན་ཏེ་མི་ཤེས་པའི་སྟོབས་ཀྱིས་སོ། །དེ་ལྟར་སྲོག་དང་
པས་དག་པ་ཤ་མཁོན་ནི་ཐོག་མེད་ནས་བཅིངས་པའམ་ཞུགས་པའོ་ཞེས་ཟེར། དེ་ལ་རྫས་
309

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དང་རྣམ་འགྱུར་རམ་རྣམ་གྲངས་དེ་གཉིས་གཅིག་གམ་ཐ་དད་གང་ཡིན། གཅིག་ན་རྟག་མི་
རྟག་གི་དབྱེ་བ་ཐ་དད་དུ་མི་རུང་ཞིང༌། ཐ་དད་ན་རྫས་མེད་པའི་རྣམ་འགྱུར་ཡོད་པར་འགྱུར་
ཏེ༑ སྐད་པ་མེད་པའི་སྣམ་བུ་ཡོད་པར་འདོད་པ་བཞིན་ནོ། །རིགས་པ་དེས་གྲངས་ཅན་སྤྱི་
གསལ་རྟག་དང་མི་རྟག་པར་འདོད་པའང་ཁེགས་སོ། །གཞན་ཡང་ནགས་ཀྱི་བདག་པོ་ཤིང་
རྣམས་ལ་སྲོག་ཡོད་པ་དེ་སོ་སོ་ལ་སྲོག་རེ་ཡོད་པའམ་ཐུན་མོང་པའི་སྲོག་གཅིག་ཡོད་པ་ཡིན་
ཅེས་དྲིས་པ་ན། སོ་སོ་ཡིན་ཏེ་རྐང་པས་ཆུ་འཐུང་ནས་ཡལ་ག་སོགས་རྒྱས་པར་བྱེད་ཀྱི་ཤིང་
སྐམ་པོ་ལ་དེ་ལྟར་མེད་པས་སོ་ཞེ་ན། དེ་ལྟ་ན་བུར་ཤིང་དབྱུག་པ་དུམ་བུར་བྱས་པས་སྲོག་དུ་
མར་འགྱུར་རམ། ཡང་ན་ལས་ཀྱི་དབང་གིས་སྲོག་བསྐུམ་ནས་དུམ་བུ་གཅིག་ལས་གཞན་ལ་
མེད་པ་གང་ཡིན་དུ་མར་གྱུར་ན་སྲོག་གཅིག་རྟག་པ་ཡིན་པ་འགལ་ལ། གཅིག་ཡིན་ན་བུར་
ཤིང་དུམ་བུ་དེ་ཐམས་ཅད་ས་ལ་བཙུགས་ན་མྱུ་གུ་སོགས་སྐྱེ་བས་ན་ཤིང་རྣམས་ལ་སྲོག་ཡོད་
པས་སྐྱེ་བ་མ་ཡིན་གྱི་དངོས་པོའི་རང་བཞིན་ཡིན་ནོ། །གཞན་ཡང་ཟད་བྱེད་པ་དེའི་གྲུབ་པའི་
མཐའ་ལས་སྲིད་པ་གསུམ་ནི་གཅིག་ཡིན་ཏེ། འཇིག་རྟེན་གསུམ་གཞན་མེད་པས་གཉིས་སུ་
མེད་ལ་སྲིད་པ་གསུམ་པོ་འདི་ནི་ཐོག་མ་དང་ཐ་མ་མེད་པར་སྐྱེ་འཇིག་དང་བྲལ་བ་རྡོ་རྗེའི་རང་
བཞིན་ཏེ་ནམ་ཡང་འཇིག་པར་མི་འགྱུར་རོ། །གལ་ཏེ་སྲིད་པ་འདི་འཇིག་པར་གྱུར་ན་དེའི་ཚེ་
གཞན་སྲིད་པ་གསུམ་མེད་པའི་ཕྱིར་སྲོག་ཆགས་རྣམས་གང་དུ་གནས་པར་འགྱུར། རྒྱུ་མཚན་
དེས་སྲིད་པ་གསུམ་པོ་འདི་ནི་རྟག་ལ་སྲོག་ཀྱང་རྟག་པའོ། །འཁོར་བའི་ལས་ལས་གྲོལ་བ་ཡི་
སྲོག་ནི་གང་ཞིག་འཇིག་རྟེན་གསུམ་གྱི་སྟེང་ན་གནས་པ་གཏན་དུ་བདེ་བ་དག་གི་གནས་སུ་
གང་ཟག་དང་བྲལ་བར་འགྲོའོ་ཞེས་པ་ཡང་རྟག་པ་ལ་ཇི་ལྟར་འཐད་ཅིང༌། སྲིད་པ་གསུམ་པོ་
དང་ཐར་བ་རྡུལ་ཕྲན་གྱི་རང་བཞིན་གཟུགས་ཅན་ཆ་དང་བཅས་པ་རྒྱུ་ལས་བྱུང་བ་ལ་རྟག་པ་
ཇི་ལྟར་ཡོད། དེ་བཞིན་འཇིག་རྟེན་གསུམ་པོ་གང་འདི་རྡུལ་ཕྲུ་རབ་དག་གིས་གང་ཞིག་
310

དུས་འཁོར་ནང་ལེ་འགྲེལ།
བཀོད་པ་ཡིན་པར་འདོད་པ་དེ་ནི་དུས་ཀྱི་དབང་གིས་རིམ་པར་འགྱུར་བ་དང་མི་རྟག་ལ་
མཐར་བསྐལ་བ་སྡུད་པའི་དུས་ཀྱིས་རྒྱུན་འཇིག་པ་ཡིན་གྱི་དུས་རྟག་ཏུ་རྟག༵་པ༵་མིན་ནོ། །
རྒྱས་པར་དབུ་ཚད་སོགས་ཀྱི་གཞུང་ལས་བྱུང་བ་བཞིན་གྲུབ་མཐའ་ངན་པ་སུན་དབྱུང་བར་བྱ་
ཞིང་ཀུན་རྫོབ་དང་དོན་དམ་པར་སངས་རྒྱས་ཀྱི་གསུངས་དང་མཚུངས་པ་དེ་ནི་སུན་དབྱུང་
བར་མི་བྱའོ་ཞེས་གསུངས་སོ། །བཅོ་བརྒྱད་པ་སེམས་ཅན་སྣ་ཚོགས་ཀྱི་འདོད་པ་དང་རྗེས་སུ་
མཐུན་པར་ཆོས་རབ་ཏུ་གཞག་པའི་ངོ་བོ་ཉིད་ཀྱི་གནས་པ་ནི་ཞེས་པ་ལ་སོགས་ཡེ་ཤེས་སླད་
དུ་སོགས་ཚིགས་བཅད་བརྒྱ་དོན་གཅིག་པ་ནས་བརྒྱ་དོན་གསུམ་པའི་བར་གྱིས་བསྟན་ལ།
བརྒྱ་དོན་བཞི་པ་ནི་བསྡུས་རྒྱུད་ཞུ་བ་པོས་སྟོན་པ་པོ་ལ་ཕྱག་འཚལ་བའི་ཚིག་ཡིན་ནོ། །གོང་
དུ་གྲུབ་མཐའ་སྐྱོན་ཅན་སུན་དབྱུང་བ་བརྗོད་པ་རྟག་པ་མིན་ཞེས་པ་ལ་སོགས་པ་དེ་ལྟ་བུའི་
ཚུལ་དུ་མས་ཕྱིན་ཅི་ལོག་གི་གྲུབ་མཐའི་འདོད་པ་བཀག་པ་ནི་སྡང་ཞུགས་ཀྱིས་མ་ཡིན་ཏེ་
མཐར་ཐུག་དེ་ཁོ་ན་ཉིད་ཀྱི་དོན་རྟོགས་པའི་ཡེ་ཤེས་ཐོབ་པའི་སླད་དུ་བཅོམ་ལྡན་འདས་དུས་
ཀྱི་འཁོར་ལོས་ལས་ཀྱི་ས་ལ་ཡང་དག་པའི་བསྟན་པ་རབ་ཏུ་གསལ་བར་མཛད་པ་ཡིན་པའི་
དོན་ཤེས་པར་བྱས་ནས། ཡེ་ཤེས་གསལ་བར་བྱེད་པའི་དགོས་པ་ཁྱད་པར་ཅན་མེད་ན་
ཆགས་སྡང་གི་དབང་གིས་གཞན་གྱི་གྲུབ་མཐའི་རིགས་སུན་དབྱུང་བར་མི་བྱ་ལ། ཁྱད་པར་དུ་
སངས་རྒྱས་ཀྱིས་ཀྱང་གདུལ་བྱའི་ཁམས་དབང་བསམ་པ་དང་མཐུན་པར་ཆོས་བསྟན་པའི་
ཐེག་པའི་རིམ་པ་དེ་དག་ལས། ཐེག་པ་གོང་མ་དང་མ་མཐུན་པ་ཙམ་གྱི་འོག་མ་ལ་དམན་པ་
དང་སྡང་བའི་འདུ་ཤེས་ཀྱིས་སུན་དབྱུང་བར་མི་བྱ་སྟེ་དེ་ཅིའི་ཕྱིར་ཞེ་ན། སེམས་ཅན་ལ་ལས་
རྒྱུད་འཇམ་ཞིང་གདུལ་སླ་བ་དང༌། ལ་ལ་སྲ་བ་ས་ཐ་རྒོད་ལྟ་བུར་གྱུར་པ་ལ་ཆོས་ཟབ་མོ་ཇི་
ལྟ་བ་བཞིན་བསྟན་པས་སྐབས་དེར་མི་འདུལ་བ་ཡང་ཡོད་པ་དང༌། དེ་ལས་གཞན་པའི་བག་
ཆགས་དམན་པ་ལ་མོས་པ་དང་ཆེན་པོ་ལ་མོས་པ་དང་། སྟོང་པ་དང་མི་སྟོང༌། རྟག་པ་དང་མི་
311

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་》སྐོར།
རྟག་པ། ཞི་བ་དང་དྲག་པོ་སོགས་ལ་དགའ་བའི་བག་ཆགས་མི་འདྲ་བ་སྣ་ཚོགས་ཚད་མེད་
པའི་སྟོབས་ཀྱིས་སྐྱེས་བུ་རྣམས་ཀྱི་སེམས་ཀྱི་རྗེས་སུ་འབྲང་བ་སྟེ་སེམས་ལ་བག་ཆགས་དེ་
ལྟ་བུ་གནས་པའོ། །དེའི་ཕྱིར་སེམས་ཅན་རྣམས་ཀྱི་སེམས་ནི་ངེས་པར་དཔེར་ན་སྔོ་སོགས་
དངོས་པོའི་ཚོན་གྱིས་ཉེ་བར་བཞག་པ་དག་ལས་དངས་པའི་ཤེལ་བཞིན་དུ་ཁ་དོག་དེའི་ཚོན་
གྱི་མདོག་དང་ལྡན་པ་ཉིད་དུ་འགྱུར་བ་གང་ཡིན་པ་དེ་ཕྱིར་རང་དང་གཞན་གྱི་རིགས་སུ་
གྱུར་པའི་ཆོས་ནི་འགའ་ཡང་རྣལ་འབྱོར་པ༵་ཡིས་དགོས་པ་ཁྱད་པར་ཅན་མེད་པར་སྡང་
ཞུགས་ཀྱིས་སུན་མི་དབྱུང་ངོ༌། །དེ་ལྟ་ན་མུ་སྟེགས་བྱེད་ཀྱི་ལུགས་ལའང་གནས་སྐབས་སུ་
ཕན་པ་དང༌། རིགས་པས་འཐད་པ་དང་ལེགས་པའི་ཆ་ཅུང་ཟད་ཡོད་པ་སུན་མི་དབྱུང་བར་མ་
ཟད་ཀྱི་ཤིན་ཏུ་མི་རིགས་པ་རྒྱང་ཕན་པའི་གཞུང་དང་སེམས་ཅན་ལ་གནོད་པའི་ལས་དྲག་པོ་
སྟོན་པའི་མུ་སྟེགས་ཡཀྴ་ནག་པོའི་ཆོས་ལུགས་ལྟ་བུ་ལའང༌། གདུལ་བྱ་ལམ་ངན་ལས་བཟློག་
བྱེད་ཀྱི་ཆེད་ལྟ་བུའི་དགོས་པ་མེད་ན་རང་བཞིན་སུན་དབྱུང་ཅི་ནུས་མི་བྱ་བར་རྒྱུད་གཞན་
ལས་ཀྱང་གསུངས་པས། དེ་འདྲའི་ལམ་ལ་མོས་པའི་གང་ཟག་གི་སེམས་ལ་དེ་འདྲ་བའི་ཆོས་
ལུགས་འབྱུང་བ་ཡང་སེམས་ཅན་རྣམས་ཀྱི་སེམས་ཀྱི་བག་ཆགས་མཐའ་ཡས་པའི་དབང་གིས་
བྱུང་བར་ཤེས་ནས་རྣལ་འབྱོར་ཐོབ་པ་རྣམས་ཀྱིས་རྒན་པོའི་མདུན་དུ་བྱིས་པའི་རྩེད་མོ་བཞིན་
དུ་བལྟས་ཏེ་སྡང་ཤུགས་དྲག་པོས་སུན་མ་དབྱུང་ན་རང་གི་དངོས་གྲུབ་ལ་གེགས་མི་འབྱུང་ངོ་།།
འདིར་ནང་བའི་གྲུབ་མཐའ་གོང་མས་འོག་མ་སུན་མི་དབྱུང་བར་བཤད་དགོས་ཀྱི་མུ་སྟེགས་
ལ་མིན་ཞེས་འཆད་པ་ཡོད་ཀྱང་སྤྱིར་སྦྱར་བ་དོན་ཡོད་དེ། མུ་སྟེགས་པའི་གཞུང་ངན་པ་ཡང་
དག་པ་མ་ཡིན་པ་སྟོན་པ་ལ་ཡང་རྣལ་འབྱོར་གྱི་སྤྱོད་ཡུལ་ཐོབ་པ་རྣམས་སྡང་བར་མི་བྱེད་དེ།
མུ་སྟེགས་འདུལ་བའི་ཕྱིར་མུ་སྟེགས་ཀྱི་ཆ་ལུགས་བཟུང་ནས་མུ་སྟེགས་ཀྱི་ཆོས་བསྟན་ནས་
རིམ་གྱིས་ཐར་པ་ལ་བཀྲི་བའི་བྱང་སེམས་རྣམས་ཀྱི་རྣམ་ཐར་བཞིན་ནོ། །མུ་སྟེགས་ལའང་
312

དུས་འཁོར་ནང་ལེ་འགྲེལ།
སྡང་ཞུགས་ཀྱིས་སྨད་བར་མི་བྱེད་ན་ནང་པའི་ཆོས་ལ་ལྟ་ཅི་སྨྲོས་ཀྱང༌། རྣལ་འབྱོར་གྱི་སྤྱོད་
ཡུལ་མ་ཐོབ་པ་དག་ནི་རང་གི་ཕྱོགས་དང་མི་མཐུན་པའི་ནང་པ་གཞན་ལའང་སྦྲུལ་ནག་པོ་
གཙེས་པ་བཞིན་དུ་རང་བཞིན་གྱིས་སྡང་ཞུགས་དྲག་པོས་སུན་དབྱུང་ཅི་ནུས་བྱེད་པ་ལ་སུན་
མི་དབྱུང་ཞེས་གསུངས་པས་ཕན་པར་དཀའ་སྟེ་སེམས་ཀྱི་བག་ཆགས་ཀྱིས་སྟོབས་ཀྱིས་སོ། །
དེ་ལྟར་གཞན་གྱི་ཆོས་ལ་སྡང་ཞུགས་ཀྱིས་སུན་མ་བྱུང་ནའང་རྣལ་འབྱོར་རང་ཉིད་ཆོས་གང་
བྱུང་ལ་འཇུག་པ་མ་ཡིན་ཏེ། ཆོས་དང་ཆོས་མིན་ཤེས་ནས་ཆོས་ལ་འཇུག་ཅིང་ཆོས་མིན་
སྤངས་པར་བྱ་བ་ཡིན་ནོ། །དེ་ལ་ཆོས་དང་ཆོས་མིན་གང་ཞེ་ན། མདོར་བསྡུས་པའི་སྒོ་ནས་
གསུངས་པ། ཆོས་ནི་སེམས་ཅན་ལ་ཕན་པ༵་དུག་གསུམ་མེད་པའི་ཀུན་ནས་བསླང་བའི་དགེ་
བའི་དངོས་པོ་གང་ཀུན་རྫོབ་ཀྱིས་བསྡུས་པ་བསོད་ནམས་ཀྱི་ཚོགས་སུ་གྱུར་པ་ཐམས་ཅད་
དང་གཟུང་བ་དང་འཛིན་པའི་སྤྱོད་ཡུལ་དང་རྣམ་པར་བྲལ་བ་ཟབ་མོ་ཡེ་ཤེས་ཀྱི་ཚོགས་རྣམ་
ཀུན་མཆོག་ལྡན་གྱི་སྟོང་ཉིད་སྒོམ་པ་ལ་སོགས་པ་ལྟ་བུ་དག་སྟེ། ཆོས་མིན་དག་ཀྱང་དགེ་བ་
ལས་ལྡོག་སྟེ་མི་དགེ་བའམ། ལམ་ཡང་དག་ལས་བཟློག་སྟེ་ལམ་ངན་པ་སྟོན་པའི་སྒོ་ནས་
སེམས་ཅན་ལ་གནོད་པ་ཉིད་དུ་གྱུར་པའོ། །དེའི་ཕྱིར་ལེགས་པར་སྦྱར་བའི་སྐད་དང་སྡེབ་
སྦྱོར་སོགས་ཀྱིས་མཛེས་པར་སྒྲུད་པར་བྱས་ཀྱང་གཞན་ལ་འཚེ་བ་ཆོས་སུ་སྨྲ་བའི་རིག་བྱེད་
ཚད་མ་ཅན་དུ་བྱས་ཏེ། དེ་ལ་ཞུགས་པ་ན་ནི་འདི་དང་ཕྱི་མར་བདེ་བའི་འབྲས་བུ་མི་སྟེར་
ཞིང་དུས་ཀུན་དུ་ནི་སྡུག་བསྔལ་སྟེར་ལ། སེམས་ཅན་བདེ་བ་མཆོག་དང་འཕྲད་པར་འདོད་
པའི་དམ་པའི་བྱམས་པ་དང་ལྡན་པའི་གང་ཟག་གི་རིག་བྱེད་ཀྱི་གཞུང་དང་རྟོག་གེ་སོགས་
འཇིག་རྟེན་ཐ་སྙད་ཀྱི་བསྟན་བཅོས་ལ་མ་བྱང་བའི་ཚུལ་དུ་སྒྲ་དང་སྡེབ་སྦྱོར་མཛེས་པའི་སྒོ་
ནས་མ་བསྟན་པར་ཡུལ་ཕལ་བའི་སྐད་ལེགས་སྦྱར་དང་སྡེབ་སྦྱོར་སྙན་དངགས་སོགས་ཀྱི་
མཚན་ཉིད་མ་ཚང་བ་ལྟ་བུའི་རྨོངས་པའི་ཚིགས་འདྲ་བ་ལས་ཀྱང་ཟབ་མོའི་དོན་གྱི་ཡེ་ཤེས་
313

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྒྱུད་ལ་འཇོག་པ་སོགས་མཆོག་གི་བདེ་བ་བྱེད་ཅིང་སེམས་ཅན་རྣམས་ཀྱི་བདེ་བ་ལ་རྗེས་སུ་
ཆགས་ཤིང་ཕན་པར་བྱེད་པར་འགྱུར་རོ། །དེ་ཕྱིར་རྟོན་པ་བཞི་དང་ལྡན་པས་ཆོས་ཡང་དག་
པ་འཛིན་པར་བྱ་ཞིང་སེམས་ཅན་ལ་གང་ཕན་གྱི་དོན་ནི་གཅིག་པུ་དག་དང་ཀྱེ་མི་ཡི་བདག་
པོ་ཟླ་བ་བཟང་པོ་རང་གི་ཡིད་ཀྱིས་ཆོས་ཐམས་ཅད་རང་བཞིན་མེད་པ་བསྒོམ་པར་གྱིས་
ཤིག་ཅེས་གདམས་པའོ། །དེ་ལྟར་འཇིག་རྟེན་གྱི་ཁམས་ན་རྣམ་པ་སྣ་ཚོགས་པའི་གྲུབ་མཐའ་
སོ་སོ་སྟོན་པ་ཡོད་ཀྱང་ལམ་མ་ནོར་བར་སྟོན་པ་དང༌། སེམས་ཅན་མཐའ་དག་རྒུད་
སྐྱོབས་པའི་སྙིང་རྗེ་ཆེན་པོ་དང་ལྡན་པ་ནི་སངས་རྒྱས་རྣམས་ཁོ་ན་ཡིན་པས་སྟོན་པ་མཚུངས་
པ་མེད་པར་བསྟན་པ་ནི། ལྷ་དང་མིའི་བླ་མ་ང་ནི་མཐོ་རིས་ཀྱི་འཇིག་རྟེན་དག་ཏུ་ལྷ་ཡི་
དབང་པོ་ལྷའི་ལྷ་དང༌། ས་སྟེང་དུ་ནི་ཆོས་ཀྱི་འཁོར་ལོས་སྒྱུར་བ་ཆེན་པོ་དང༌། ས་འོག་དག་
ཏུ་མུན་པ་སེལ་བའི་ཀླུ་ཡི་རྒྱལ་པོ་ཆེན་པོ་གདེངས་ཅན་རིགས་ཀྱིས་ཡང་དག་པར་བཏུད་པ་
དང༌། མཐའ་ཡས་པའི་སེམས་ཅན་གྱི་ཁམས་ཀུན་ཏུ་སྣ་ཚོགས་པའི་འདུལ་བྱེད་ཀྱི་རྣམ་པར་
རོལ་པས་འགྲོ་བ་དང༌། ཡིད་ཅན་ཐམས་ཅད་ཀྱི་ནང་ན་བླ་ན་མེད་པའི་མཆོག་ཏུ་གྱུར་པ་ནི་ང་
ཉིད་ཡིན་པ་སྟེ། ཤེས་བྱ་ཐམས་ཅད་ཡང་དག་པར་མཁྱེན་པའི་ཡེ་ཤེས་དང་། ཡང་དག་པར་
སངས་རྒྱས་པ་དང༌། སྒོ་གསུམ་གྱི་ཉེས་སྤྱོད་བག་ཆགས་དང་བཅས་པ་སྤངས་བའི་ཐུབ་པའི་
དབ༵ང་པོ་དང༌། གཏན་དུ་འགྱུར་བ་མེད་པ་བླ་མེད་ཀྱི་བདེ་བ་མཆོག་དང་ལྡན་པ་དང་དངོས་
པོ་ཀུན་གྱི་ཁྱབ་བདག་སྤྱི་དཔལ་ཆེན་པོ་དང༌། རྣལ་འབྱོར་པ་རྣམས་ཀྱི་ནང་ན་མི་ཕྱེད་པ་རྡོ་
རྗེའི་རྣལ་འབྱོར་མཐར་ཕྱིན་པ་དང༌། རིག་བྱེད་ཐམས་ཅད་ཀྱི་སྙིང་པོ་སྐུ་གསུང་ཐུགས་སྒྲིབ་
བྲལ་གྱི་ཨོཾ་གྱི་ཡི་གེ་མཆོག་ཏུ་གཙང་མ་དག་སྟེ་ཀྱེ་རྒྱལ་པོ་ཟླ་བ་བཟང་པོ་ཁྱོད་ལུས་ངག་ཡིད་
ཀྱི་དངོས་པོ་ཀུན་གྱིས་བདག་ལ་སྐྱབས་སུ་སོང་ཤིག་དང་། བདག་ནི་མཐར་ཐུག་གི་སྐྱབས་
གནས་ཡེ་ཤེས་ཀྱི་སྐུ་འཕོ་བ་མེད་པ་ཡིན་ནོ་ཞེས་གསུངས་སོ། །དེ་ནས་བྲམ་ཟེ་ཉི་མའི་ཤིང་
314

དུས་འཁོར་ནང་ལེ་འགྲེལ།
རྟས་རྒྱུད་བསྡུ་བ་པོ་ཆོས་རྒྱལ་འཇམ་དཔལ་གྲགས་པ་ལ་ཡིད་ཆེས་ཀྱི་དད་པས་སྐྱབས་སུ་དོང་
བའི་ཚིག་བརྗོད་པ། ཁྱོད་ནི་མ་དང་སོགས་ཚིགས་བཅད་གཅིག་གིས་བསྟན་ཏེ། ཆོས་ཀྱི་རྒྱལ་
པོ་འཇམ་དཔལ་གྲགས་པ་ཁྱོད་ནི་བདག་ཅག་སྲིད་པར་འཁྱམས་ཤིང་ལམ་སྟོར་བ་རྣམས་ལ་
སྙིང་བརྩེ་བ་མ་དང་འདྲ་བར་གྱུར་པ་དང༌། དེ་བཞིན་དུ་ཁྱོད་ནི་རྒྱལ་བའི་རིགས་ཀྱི་ས་བོན་
འདེབས་པའི་ཕ་སྟེ་ཁྱོད་ནི་མཐའ་དག་འགྲོ་བའི་བླ་མ་ཡང་དག་པའི་ལམ་སྟོན་པར་བྱེད་པ་
ཁྱོད་ནི་གཉེན་དང་གྲོགས་བཟང་ཡང༌། ཁྱོད་ནི་མགོན་པོ་ཁྱོད་ནི་བྱེད་པོ་ཕན་པར་མཛད་པ་
དང༌། སྡིག་པ་འཕྲོག་པར་བྱེད་པ་ཁྱོད་ནི་མཐར་ཐུག་གི་གོ་འཕང་ཕུན་སུམ་ཚོགས་པ་སྟེར་
བར་བྱེད་པ་ཡང་ཡིན་ལ། ཁྱོད་ནི་འབའ་ཞིག་སེམས་ཅན་ཀུན་གྱི་གནས་དང༌། ཁྱོད་ནི་
སྟོབས་སོགས་ཡོན་ཏན་མཆོག་གི་གནས་ཏེ། སྤང་བྱའི་སྐྱོན་རྣམས་བཅོམ་པ་ཁྱོད་ཉིད་དོ། །
ཁྱོད་ནི་སེམས་ཅན་དམན་པ་རྣམས་ཀྱི་མགོན་དང༌། དགོས་འདོད་མ་ལུས་བསྩོལ་བའི་ཡིད་
བཞིན་ནོར་བུ་རྒྱལ་བའི་དབང་པོ་འཇམ་དཔལ་ཁྱོད་ལྭ་ཉི་མའི་ཤིང་རྟ་བདག་སྙིང་ནས་
སྐྱབས་སུ་མཆིའོ་ཞེས་གུས་ཤིང་ཡི་རངས་པར་བྱས་པའོ། །གནས་པ་ཕྱི་མ་འདི་གཉིས་འགྲེལ་
པས་རང་གཞན་གྱི་ལྟ་བ་རིགས་པས་རྣམ་པར་དཔྱད་པའི་མདོར་བསྡུས་བདུན་པས་བཤད་དེ།
ནང་ལེ་ལ་མདོར་བསྡུས་ཆེན་པོ་བདུན་ཡོད་དོ། །རྡོ་རྗེ་ལུས་ཀྱི་རྩ་རླུང་ཐིག་ལེའི་ཁམས། །
འཕོ་བའི་དུས་འདིས་སྣ་ཚོགས་སྣང་བ་བསྐྱེད། །ཟབ་མོ་ནང་གི་དུས་ཀྱི་འཁོར་ལོའི་དོན། །
རྟོགས་ན་བདེ་མྱུར་གྲོལ་བའི་གནད་ལ་མཁས། །ཞེས་པ་བར་སྐབས་ཀྱི་ཚིགས་བཅད་དོ། །
དཔལ་ལྡན་དང་པོའི་སངས་རྒྱས་ལས་ཕྱུངས་པ་དཔལ་དུས་ཀྱི་འཁོར་ལོ་ཆེན་པོ་ལས་ནང་
ངེས་པ་ཞེས་བྱ་བ་སྟེ་ལེའུ་གཉིས་པའི་རྣམ་པར་བཤད་པའོ། །དགེའོ།། །།
315

हा वाराववानियाशकि
༄༅། །ཀཱ ལ ཙ ཀཱབྷི ཥཱིཉྩ སྭ གྲྀ སྱབ རྟིཀ སྟི། །
༄༅། །དུས་འཁོར་དབང་ལེའི་འགྲེལ་པ་
བཞུགས་སོ། །
རྒྱལ་བ་ཀུན་གྱི་ཐུགས་མཆོག་རྡོ་རྗེའི་རིགས། །གཏུམ་དྲག་ཉམས་བརྒྱར་འབར་བ་དཔའ་བོའི་
སྐུ༑ ༑དྲན་པའི་མོད་ལ་བདུད་བཞིའི་གཡུལ་འཇོམས་པ། །མི་གཡོ་མགོན་པོས་དེང་འདིར་
མཆོག་སྩོལ་ཅིག །འཁོར་བའི་རྒྱ་མཚོ་གཏིང་མཐའ་བྲལ་བ་ལ། །རྣམ་རྟོག་རླབས་ཀྱིས་
དཀྲུགས་པའི་ཉམས་ཐག་འགྲོ། །བདེ་བླག་དགྲོལ་བྱེད་དབང་མཆོག་རྡོ་རྗེའི་སྟོབས། །སྦྱིན་
པའི་རྒྱུད་དོན་འབྱེད་ལ་བདག་སྤྲོའོ། །འདིར་དབང་གི་ལེའུ་འཆད་པ་ལ་གནས་པ་བཅུ་གཉིས་
ཏེ༑ དབང་བསྐུར་བ་པོ་བླ་མ་༼༡༽ཡོངས་སུ་བརྟག་པའི་ངོ་བོ་ཉིད་ཀྱི་གནས་པ་དང༌། དེ་
བཞིན་དུ་མཆོག་༼༢༽འབྲིང་ཐ་མའི་སློབ་མ་ཡོངས་སུ་བརྟག་སྟེ་བསྡུ་བའི་དང༌། ལས་རབ་
༼༣༽འབྱམས་བསྒྲུབ་པ་ལ་གྲོང་སོགས་ཕྱོགས་ཀྱི་ཆ་དང་ས་ལ་སོགས་པའི་མཚན་ཉིད་ཀྱི་ངོ་བོ་
ཉིད་ཀྱིས་གནས་པ་དང༌། །ཐབ་ཁུང་༼༤༽དང་སྦྱིན་སྲེག་གི་རྫས་དང་བགྲང་ཕྲེང་དང་གདན་
དང་ཕུར་བུ་དང་བུམ་པ་དང༌།རྡུལ་ཚོན་དང་ཐིག་སྐུད་དང༌། འཁྲུལ་འཁོར་དགོད་པའི་མཚན་
ཉིད་ཀྱི་ངོ་བོ་ཉིད་ཀྱིས་གནས་པ་དང༌། ས་ཡོངས་༼༽ སུ་བཟུང་བ་དང་དཀྱིལ་འཁོར་བྲི་བ་
དང་དེ་ཉིད་བཅུ་ཡོངས་སུ་ཤེས་པའི་དང་། འཇིག་རྟེན་དང་འཇིག་རྟེན་ལས་འདས་པའི་དབང་
༼༼༽སྦྱིན་པའི་དང༌། ཐམས་ཅད་རབ་ཏུ་གནས་པའི་ཏིང་ངེ་འཛིན་༼༽གྱི་དང༌། དམ་ཚིག་གི་
317

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འཁོར་ལོ་འདུས་པ་དང་དམ་ཚིག་གི་མཆོད་༼༨༽པའི་དང༌། རིགས་སུམ་ཅུ་རྩ་དྲུག་གི་ལྷ་མོའི་
ཕྱག་རྒྱ་དང་ལྟ་སྟངས་དང་མཚན་མ་དང་དམ་ཚིག་གི་བརྡ་དང་རིགས་ལ་༼༩༽སོགས་པའི་དང༌།
དཀྱིལ་འཁོར་འཁོར་ལོ་གཤེགས་སུ་གསོལ་༼༡༠༽བའི་དང༌། ཆུ་ཆེན་སོགས་དང་རང་གི་ཁྱིམ་
དུ་རྡུལ་ཚོན་དང་ཚོགས་ཀྱི་འཁོར་ལོ་གཤེགས་སུ་གསོལ་ཏེ་༼༡༡༽མཆོད་པའི་དང༌། དཔལ་
ལྡན་བླ་མ་དབུལ་བ་ཐམས་ཅད་ཀྱིས་༼༡༢༽མཉེས་པར་བྱ་བའི་ངོ་བོ་ཉིད་ཀྱི་གནས་པ་དང་བཅུ་
གཉིས་ཡོད་པ་ནི་དབང་གོང་མ་ལ་གཉིས་སུ་ཕྱེ་བའི་དབང་བཅུ་གཉིས་རྣམ་པར་དག་པའི་
གྲངས་སུ་གནས་པའོ། །འགྲེལ་ཆེན་ལས་དབང་གི་ལེའུ་འདི་མདོར་བསྡུས་ཆེན་པོ་དྲུག་གིས་
བཤད་པ་སོ་སོའི་ཐད་དུ་བརྗོད་པར་འགྱུར་རོ། །དེ་ལྟར་གནས་པ་བཅུ་གཉིས་ཀྱི་བདག་ཉིད་
ཅན་གྱི་དབང་གི་ལེའུ་འདི་སངས་རྒྱས་བཅོམ་ལྡན་འདས་དུས་ཀྱི་འཁོར་ལོ་ཉིད་ལ་རྒྱལ་པོ་ཟླ་
བ་བཟང་པོས་ཞུས་ཤིང་གསོལ་བ་བཏབ་པ་ནི་ལུས་ལ་སྣ་ཚོགས་ཚད་སོགས་ཚིགས་བཅད་
གཅིག་གིས་བསྟན་པ་འདི་ལྟ་སྟེ། འདིར་ནང་གི་ལུས་ལ་ཕྱི་རོལ་གྱི་བཀོད་པ་སྣ་ཚོགས་པའི་
ཚད་དང་ཉིན་དང་མཚན་མོའི་དུས་དང་ཟླ་བ་འཕོ་བའི་དབྱེ་བ་རྣམས་དང་ནི། རྩ་རྣམས་ཀྱི་
ནཱི་གནས་ཚུལ་དང་ཕྲ་མོའི་དབུགས་སྟེ་དབུ་མའི་དབུགས་ཀྱི་གྲངས་དང་། རང་བཞིན་ཉེར་
བཞི་དྭག་ལ་སྐྱེས་བུ་ལོངས་སྤྱོད་ཚུལ་མུ་སྟེགས་རྣམས་ཀྱི་འདོད་པ་ནང་དུ་ཇི་ལྟར་ཡིན་པ་
དང༌། རིག་བྱེད་དང་ནི་བྱེད་པོ་ལ་སོགས་པ་སྟེ་གྲུབ་མཐའི་དབྱེ་བ་རྣམས་བདག་གིས་ཐོས་
ཟིན་པས། ད་ནི་དངོས་སུ་བསོད་ནམས་དང་བརྒྱུད་ནས་ཡེ་ཤེས་ཐོབ་པར་བྱ་བའི་སླད་དུ་དུས་
ཀྱི་འཁོར་ལོའི་དཀྱིལ་འཁོར་དག་ནི་བསྟན་དུ་གསོལ། ཞེས་ཞུས་པའི་ཟླ་བ་བཟང་པོའི་ཚིག་
དེ་དག་གསན་ནས་བདེ་བར་གཤེགས་པས་དུས་ཀྱི་འཁོར་ལོའི་དཀྱིལ་འཁོར་རབ་ཏུ་
གསུངས། ཞེས་པའི་ཚིགས་བཅད་འདིས་གསོལ་བ་བཏབ་པ་ལ་ལན་བཙལ་བའོ། །འདི་མན་
ཆད་དེ་བཞིན་གཤེགས་པས་ལན་གསུངས་པ་འབའ་ཞིག་ལས་སླར་གསོལ་བ་བཏབ་པ་མེད་
318

དུས་འཁོར་དབང་ལེ་འགྲེལ
དོ༑ ༑དེ་ལ་ཚོན་སོགས་ཀྱིས་བྲི་བའི་དཀྱིལ་འཁོར་འདི་ནི་འོག་མིན་པའི་སྲིད་པའི་མཐར་
ཐུག་པའི་འཇིག་རྟེན་པའི་དངོས་གྲུབ་བསྒྲུབ་པའི་ཐབས་ཀུན་རྫོབ་ཀྱི་དབང་དུ་བྱས་པ་ཡིན་
ཅིང་དོན་དམ་དེ་ཁོ་ན་ཉིད་ཀྱི་དབང་དུ་བྱས་ན་རྡུལ་ཚོན་སོགས་ཀྱིས་བྲི་བ་མེད་དེ། དང་པོའི་
སངས་རྒྱས་རྩ་བའི་རྒྱུད་ལས། །རྡོ་རྗེའི་ཐིག་རྣམས་གདབ་པ་དང༌། །རྡུལ་ཚོན་དག་ཀྱང་
གདབ་པ་ནི། །སྔགས་ཀྱི་དེ་ཉིད་ཀྱིས་མི་བྱ། །བྱེད་ན་བྱང་ཆུབ་ཐོབ་པར་དཀའ། །ཞེས་
གསུངས་ཏེ་སྔགས་ཀྱི་དེ་ཉིད་ནི་གཉིས་སུ་མེད་པའི་ཡེ་ཤེས་ཀྱི་སྐུ་དེ་ཁོ་ན་ཉིད་དོ། །དེ་ལྟར་
ཕྱག་རྒྱ་ཆེན་པོའི་དངོས་གྲུབ་བསྒྲུབ་པ་མཚན་མའི་ཆོས་ཀྱི་བྱ་བས་མི་ནུས་པས་མཚན་མེད་དེ་
ཁོ་ན་ཉིད་ལ་གཞོལ་བ་བཞག་ནས་ཐིག་གདབ་པ་སོགས་མཚན་བཅས་ཀྱི་བྱ་བ་ལ་ཆེད་ཆེར་
བྱས་ན་བྱང་ཆུབ་ཐོབ་པ་དཀའ་བར་འགྱུར་རོ་ཞེས་དེ་བཞིན་གཤེགས་པའི་ངེས་པའོ། །དེའི་
ཕྱིར་འདིར་དཀྱིལ་འཁོར་བསྟན་པར་གསོལ་བ་གདབ་པ་ནི་གཙོ་བོར་མཚོན་བྱེད་རྡུལ་ཚོན་གྱི་
དཀྱིལ་འཁོར། འཇིག་རྟེན་པའི་དངོས་གྲུབ་གྲུབ་ཅིང་བསོད་ནམས་ཀྱི་ཚོགས་ཀྱི་སླད་དུ་
བསྟན་པར་ཞུས་པ་ཡིན་ཏེ། དོན་དམ་ཡེ་ཤེས་བསྒྲུབ་པའི་སླད་དུ། །ལུས་ཀྱི་དབང་པོ་བྷ་ག་
སེམས། །སྐུ་གསུང་ཐུགས་ཀྱི་རྡོ་རྗེ་ཡི། །དཀྱིལ་འཁོར་རྣམ་པ་གསུམ་དུ་འགྱུར། །གཞན་པ་
ཚོན་ལྔ་ལྡན་པ་མིན། །ཞེས་གསུངས་ཏེ་དབང་གོང་མ་དག་གི་བུམ་དབང་ནི་རིག་མའི་ལུས་ཀྱི་
དབང་པོའི་དཀྱིལ་འཁོར་དུ་ཐོབ་པས་སྐུ་རྡོ་རྗེའི་དཀྱིལ་འཁོར་དང་། གསང་དབང་བྷ་གའི་
དཀྱིལ་འཁོར་གསུང་དང་། ཤེས་རབ་ཡེ་ཤེས་ཀུན་རྫོབ་བྱང་ཆུབ་ཀྱི་སེམས་ཀུནྡ་ལྟ་བུ་དང༌།
དབང་བཞི་པ་དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ་ཐོབ་པས་སེམས་ཀྱི་དཀྱིལ་
འཁོར་དེ་གཉིས་ནི་ཐུགས་རྡོ་རྗེའི་དཀྱིལ་འཁོར་རོ། །དེ་ལྟར་མཆོག་གི་དབང་གོང་མ་དོན་
དམ་པའི་ཡེ་ཤེས་བདེ་ཆེན་གྱི་དབང་བསྐུར་བ་ནི་རྡུལ་ཚོན་གྱི་དཀྱིལ་འཁོར་དུ་ཐོབ་པ་མ་ཡིན་
ནོ༑ ༑གསོལ་བ་བཏབ་པ་དང་ལན་གྱི་ཚིགས་སུ་བཅད་པའོ། །དེ་ནས་གཞུང་གི་དོན་བཤད་
319

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ་ལ། དང་པོ་བླ་མ་ཡོངས་སུ་བརྟག་པའི་ངོ་བོ་ཉིད་ཀྱིས་གནས་པ་ནི། དང་པོར་ཡང་དག་
བསྟེན་བྱ་སོགས་བླང་བྱ་དང་སྤང་བྱ་གཉིས་ཀྱི་ཚིགས་བཅད་རེ་རེ་སྟེ། ལམ་ལ་འཇུག་པའི་
དང་པོར་ཡ༷ང་དག་པར་བསྟེན་པར་བྱ་བའི་བླ་མ་དག་ཀྱང་མཚན་ཉིད་ཅི་ལྟ་བུ་དང་ལྡན་པ་
ཡིན་ཞེ་ན། ཕྱི་དང་ནང་ངམ་དྲང་བ་དང་ངེས་པའི་དོན་གྱིས་འཆད་པར་འགྱུར་བའི་དམ་ཚིག་
རྣམ་པར་དག་པ་དང་ལྡན་ཞིང༌། གཞན་མུ་སྟེགས་དང་ཉན་རང་གི་ཐེག་པ་རྣམས་ཀྱིས་མི་ཕྱེད་
པ་སངས་རྒྱས་ཀྱི་ཐེག་པའམ་འབྲས་བུ་རྡོ་རྗེའི་ཐེག་པར་ལྷག་པར་གནས་པ་སྟེ་ཐེག་པ་འདི་
ལ་གཙོ་བོར་བྱེད་པ་དང༌། རྡོ་རྗེ་ལྟར་མི་ཕྱེད་པའི་ཐེག་པ་འདིས་མཐར་ཐུག་གི་འབྲས་བུ་ལ་
འགྲོ་བར་བྱེད་པའི་ཕྱིར་ཐེག་པ་ཞེས་བྱའོ། །བདེན་པ་གཉིས་ཀྱི་དེ་ཁོ་ན་ཉིད་ལམ་དུ་བྱེད་པ་
བསྐྱེད་རྫོགས་རིམ་པ་གཉིས་ཀྱི་དེ་ཁོ་ན་ཉིད་བསྒོམས་ཤིང༌། བུ་དང་ཆུང་མ་ལ་སོགས་པ་
ཐམས་ཅད་དང༌། ་རང་གི་ལུས་ལའང་མཆོག་ཏུ་སྙིང་པོར་མི་འཛིན་པར་ཚེ་འདི་ལ་ལྟོས་པ་
མེད་པས་མ་ཆགས་པ་དང༌། རང་རྒྱུད་ཀྱི་དུག་གསུམ་དང་ང་རྒྱལ་ཕྲག་དོག་སེར་སྣའི་ཚོགས་
རྣམས་གཉེན་པོ་བསྒོམ་པའི་ཐབས་མང་པོས་བཅོམ་པས་དྲི་མ་དག་དང་རྣམ་པར་བྲལ་ཞིང༌།
ལན་དུ་ཕན་འདོགས་པ་སོགས་ཀྱི་འབྲས་བུ་ལ་ལྟོས་པ་མེད་པའི་རང་བཞིན་གྱིས་བཟོད་པའི་
ངང་ཚུལ་དང་ལྡན་པ་དང༌། སྨོན་འཇུག་གི་སེམས་དང་ཕར་ཕྱིན་དྲུག་སོགས་སངས་རྒྱས་ཀྱི་
ལམ་ཐེག་པ་ཆེན་པོའི་གཞུང་ཀུན་ལྭ་མཁས་ཤིང་ཉམས་སུ་ལེན་པས་ཞུགས་པ་དང་། དེ་ལྟ་
བུ་ནི་སློབ་མ་རྣམས་ལ་སངས་རྒྱས་ཀྱི་ལམ་ནི་སྦྱིན་པར་བྱེད་པ་དང་དམྱལ་བའི་འཇིགས་པ་
འཕྲོག་ཅིང་ཡོན་ཏན་གྱི་ཁྱད་པར་རྣམ་པ་མང་པོ་སྟེར་བའི་བདག་ཉིད་དུ་འགྱུར་རོ། །དེ་ཉིད་
ལས་ནི་རྫོགས་རིམ་སྟོན་པའི་བླ་མ་ཁྱད་པར་ཅན་ནི་18.ཚངས་སྤྱོད་ལྡན་ཞེས་པ་མཆོག་གི་ཚངས་
བར་སྤྱོད་པ་ཁུ་བ་འཕོ་བ་མེད་པའི་འཛག་མེད་ཀྱི་182ཚུལ་ཁྲིམས་དང་ལྡན་པ་སྟེ་མཆོག་ཏུ་མི་
འགྱུར་བའི་བདེ་བ་ཐོབ་པ་ནི། ཕུང་པོ་ཉོན་མོངས་འཆི་བདག་ལྷའི་བུའི་བདུད་བཞི་པོ་རྣམས་
320

དུས་འཁོར་དབང་ལེ་འགྲེལ
ལ་ནི་རྡོ་རྗེའི་དབྱུག་པ༵་ལྟ་བུས་འཇོམས་པར་བྱེད་པར་གྱུར་པ་དེ་ཡ༷ང་འཛིན་མའི་གཞིས་ཡི་
སྟེང་འདི་ལ་ནི་རྡོ་རྗེ་སེམས་དཔ༷ར་རབ་ཏུ་གྲགས་པ་སྟེ་རྡོ་རྗེ་སེམས་དཔའ་དངོས་ཀྱི་ཞལ་
སྐྱིན་ནམ་རྒྱལ་ཚབ་ཡིན་ཅིང་རྡོ་རྗེ་སེམས་དཔའི་སྤྲུལ་པའི་སྐུ་ཡིན་པའོ། །རྡོ་རྗེ་སློབ་དཔོན་
བསྟེན་པའི་ངེས་པ་འདི་ཡིན་ལ། མཚན་ཉིད་དེ་ཐམས་ཅད་ཡོངས་སུ་རྫོགས་པའི་བླ་མ་རྙེད་
དཀའ་ཡང་། དཔལ་དོན་དམ་པ་སྙེན་པ་ལས། རྩོད་ལྡན་དབང་གིས་བླ་མ་སྐྱོན་དང་ཡོན་ཏན་
འདྲེས། །རྣམ་པ་ཀུན་ཏུ་སྡིག་པ་མེད་པ་ཡོད་མ་ཡིན། །གང་ཞིག་ཡོན་ཏན་ལྷག་པ་ཡང་ནི་
ལེགས་དཔྱད་ནས། །བུ་རྣམས་ཀྱིས་ནི་དེ་ལ་བསྟེན་པར་འགྱུར་བའོ། །ཞེས་གསུངས་པ་ལྟར་
ཡོན་ཏན་ཤས་ཆེ་བར་གྱུར་པ་ལས་བསྟེན་དུ་རུང་བ་དག་ལ་བླ་མར་བྱའོ། །ལམ་ལ་འཇུག་པ་
རྣམས་ཀྱིས་བླ་མ་ཡོངས་སུ་བརྟག་ནས་བསྟེན་པ་གལ་ཆེ་སྟེ། བླ་མ་བཟང་པོ་བསྟེན་པ་ནི་
ལམ་གྱི་རྩ་བ་ལྟ་བུ་ཡིན་པས་བུ་དང་ཆུང་མ་སོགས་ཀྱིས་མཉེས་པར་བྱས་ཏེ་བསྟེན་པར་བྱ་ལ།
མཚན་ཉིད་དང་མི་ལྡན་པ་བླ་མར་བསྟེན་ན་ལམ་ཕྱིན་ཅི་ལོག་སྟོན་ནས་དམྱལ་བར་འཕེན་པ་
སོགས་འདི་དང་ཕྱི་མར་མི་ལེགས་པ་དུ་མ་འབྱུང་བར་བྱེད་པ་དེས་ན་དབང་དང་གདམས་པ་
ནོད་པའི་ཡུལ་བླ་མ་བརྟག་པ་གལ་ཆེའོ། །དེ་ནས་སྤང་བར་བྱ་བའི་བླ་མའི་མཚན་ཉིད་
གསུངས་པ། གདུག་པའི་སློབ་དཔོན་གང་ཞིག །རང་རྒྱུད་ཀྱི་ཡོན་ཏན་ལ་རློམས་པས་མཆོག་
ཏུ་འགྱིང་ཞིང་ང་རྒྱལ་དང་ལྡན་པ་ནི་སྤང་བར་བྱའོ། །ང་རྒྱལ་གང་ཞིག་མཁས་པ་དང༌། རྫ་ས་
དང་དབང་ཕྱུག་དང་གཟུགས་དང་དེ་ཉིད་བཅུ་སོགས་སྔགས་ཀྱི་ལས་དང་ལམ་ཤེས་པ་སོགས་
ཀྱི་མངོན་པར་ཁེངས་པ་ལྟ་བུ་འདི་ནི་རང་རྒྱུད་ཀྱི་ཡོན་ཏན་བསླད་པར་བྱེད་པའི་སྐྱོན་ཆེ་ཤོས་
ཞིག་ཡིན་པས་འོག་མ་འོག་མ་ལ་བལྟས་ནས་བདག་ལྷག་གོ་སྙམ་དུ་ཁེངས་པར་མི་བྱ་བར།
རང་ལས་གོང་མ་གོང་མ་ལ་བསམ་ནས་ང་རྒྱལ་ཞི་བར་བྱ་སྟེ་གང་ཁེངས་པ་ཆེ་ཞིང་སྙིང་རྗེ་
དང་བྲལ་བ་ལ་མ་རིག་པ་རྣམས་ཀྱིས་སྤངས་བར་བྱའོ་ཞེས་གསུངས་སོ། །དེ་བཞིན་དུ་གང་གི་
321

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྒྱུད་ཁྲོ་བས་ཟིལ་གྱིས་མནན་པ་དང༌། གསང་བའི་དམ་ཚིག་རྣམས་མངོན་དུ་གསལ་བོར་
སྤྱད་པས་འཇིག་རྟེན་པ་རྣམས་ཀྱིས་ཆོས་དང་གང་ཟག་ལ་སྨད་པར་བྱེད་པའི་གཞི་བྱེད་པའི་
གསང་བ་འཆལ་བ་ལ་སོགས་པའི་སྐྱོན་གྱིས་སྔགས་ལས་བཤད་པའི་དམ་ཚིག་དང་རྣམ་པར་
བྲལ་བ་དང༌། དགེ་འདུན་དང་མཆོད་རྟེན་གྱི་རྫས་སོགས་ལྕི་བའི་དཀོར་དང༌། བླ་མའི་རྫས་
ལ་སྤྱོད་པ་དང༌། འཁོར་དང་ལོངས་སྤྱོད་ཀྱི་རྫས་ལ་བརྐམ་ཞིང་ཆགས་པས་གསོག་པར་བྱེད་
པ་དང༌། དམ་པའི་ལམ་གྱི་མན་ངག་དང་བྲལ་ཞིང་གཞུང་ལུགས་བཟང་པོ་ཐོས་པ་དྭག་ཀྱང་
མེད༵་ཅིང་རྨོངས་པའོ། །དམ་པར་གྱུར་པའི་སློབ་མ་རྣམས་ནི་སླུ་བ་དོན་དུ་གཉེར་ཞིང་ཞེས་མི་
བདེན་པའི་རྫུན་གྱིས་བསླུ་བའོ། །མཆོག་གི་བདེ་བའི་གནས་ལས་སེམས་ཉམས་ཞེས་པ་རྣལ་
འབྱོར་གྱི་སྤྱོད་ཡུལ་ཐབས་ཀྱི་ལམ་ལྟར་ན་འཛག་མེད་ཀྱི་བདེ་བ་དང་མི་ལྡན་པར་ཕྱི་རོལ་
གྱིས་འདོད་བདེ་འབའ་ཞིག་དོན་དུ་གཉེར་བའམ། གྲོལ་ལམ་ལྟར་ན་ཟག་མེད་མཆོག་གི་བདེ་
བ་དེ་ཉིད་རྟོགས་པ་དང་མི་ལྡན་པར་རྣམ་རྟོག་གི་སྤྱོད་ཡུལ་འབའ་ཤིག་ལ་གཙོ་བོར་བྱེད་པའོ།།
དབ༵ང་མ༵་བསྐུར་ཞེས་པ་དབང་བསྐུར་མེད་པར་རྒྱུད་འཆད་པའོ། །ཕྱི་རོལ་གྱི་འཁོར་བའི་
ལོངས་སྤྱོད་དག་ལ་རྣམ་པ་ཀུན་ཏུ་ཆགས་པ་དང༌། ཆང་འཐུང་པ་སོགས་ཀྱིས་རྟག་དུ་མཉམ་
པར་འཇོག་པ་དང་བྲལ་ཏེ་བག་མེད་པ་དང་། ངག་མི་བསྡམ་པར་རྩུབ་མོའི་ཚིག་དང་བཅས་
ཤཱིང་གཞན་གྱི་ཞེ་གཅོད་པ་དང༌། དབ༵ང་པོའི་དོན་དུ་གཉིས་སྦྱོར་གྱི་འདོད་པ་འཛག་པ་དེ་ལ་
སྲེད་པ་ཤས་ཆེ་བ་དང་ལྡན་པ༵་དེ་ཉིད་ནི་དཔེར་ན་མི་འདོད་པ་དམྱལ་བ་བཞིན་དུ་སློབ་མ་
མཁས་པ་རྣམས་ཀྱིས་རྫོགས་པའི་བྱང་ཆུབ་ཀྱི་རྒྱུར་ནི་དེ་ལྟ་བུ་གདུག་པའི་སློབ་དཔོན་བསྟེན་
པ་ཡོངས་སུ་སྤང་བར་བྱའོ། །འདི་སྐབས་འགྲེལ་པ་ལས་གསུངས་པ་སྔགས་ཀྱི་ཚུལ་ལས་
འདི་ལྟར། སློབ་དཔོན་ཡོན་ཏན་བླང་བྱ་སྟེ། །སྐྱོན་ནི་ནམ་ཡང་མིན་པ་ཉིད། །ཡོན་ཏན་བླང་
བས་དངོས་གྲུབ་འགྱུར། །སྐྱོན་བརྗོད་པ་ལས་དངོས་གྲུབ་མེད། །ཅེས་དང༌། དབང་མཆོག་
322

དུས་འཁོར་དབང་ལེ་འགྲེལ།
ཐོབ་གང་རྡོ་རྗེ་ཡི། །སློབ་དཔོན་ལ་ནི་དེ་བཞིན་གཤེགས། །ཕྱོགས་བཅུའི་འཇིག་རྟེན་ཁམས་
བཞུགས་རྣམས། །དུས་གསུམ་བྱོན་ནས་ཕྱག་འཚལ་ལོ། །ཞེས་དེ་བཞིན་གཤེགས་པས་
གསུངས་པ་མ་ཡིན་ནམ། དེའི་ཕྱིར་བླ་མ་ལ་སྐྱོན་ལྡན་མི་ལྡན་བརྟག་པར་མི་རིགས་ཀྱི་ཡོན་
ཏན་འབའ་ཞིག་ཏུ་བཟུང་ཞིང་བླ་མར་བསྟེན་ནས་ཅི་གསུང་བསྒྲུབ་དགོས་ཞེས་བླ་མ་བསྟེན་
ཚུལ་གྱི་ལམ་མི་ཤེས་པའམ་ཉམས་པ་མ་འོངས་པའི་སྐྱེ་བོ་བྱིས་པ་རྣམས་ཀྱི་ཚིག་འབྱུང་བ་དེ་
ནི་དེ་ལྟར་མ་ཡིན་ཏེ། དང་པོར་བླ་མ་ཡོངས་སུ་བརྟག་དགོས་པར་དེ་བཞིན་གཤེགས་པས་
གསུངས་པ་། སྙིང་རྗེ་མེད་ཅིང་ཁྲོ་ལ་གདུག །ཁེངས་ཤིང་ཆགས་ལ་མ་བསྡམ་དང༌། །རང་
བསྟོད་བླ་མར་སློབ་མ་ནི། །བློ་བཟང་ལྡན་པས་མི་བྱའོ། །ཞེས་གསུངས་པས་བླ་མར་བྱས་སུ་
ཟིན་ཀྱང་ཐར་པའི་ལམ་ལ་གེགས་སུ་འགྲོ་ན་མ་དད་པ་སོགས་ལྟུང་བ་མི་འབྱུང་བའི་བྱ་བའི་
སྒོ་ནས་སྤང་དགོས་སོ། །དེ་བཞིན་དུ་དང་པོའི་སངས་རྒྱས་ལས། གང་ཞིག་ཁྱིམ་པ་བའི་དགེ་
སློང་དགེ་འདུན་གྱི་བསྟི་གནས་སྤྱོད། །རྒྱལ་པོ་སོགས་ཀྱི། གཡོག་པོ་ཞིང་པ་ཚོང་པ་དང་། །དམ་
ཆོས་འཚོར་བའི་རྨོངས་པ་དེ། །ས་ལ་རྡོ་རྗེ་འཛིན་པ་མིན། །ཞེས་སོགས་དང་། བླང་བྱའི་བླ་མ་
གསུམ་བརྟག་པ་གསུངས་པ། དེ་ཉིད་བཅུ་ནི་ཡོངས་ཤེས་པ། །གསུམ་ལས་དགེ་སློང་མཆོག་
ཡིན་ཞིང༌། །འབྲིང་ནི་དགེ་ཚུལ་ཞེས་བྱ་སྟེ། །ཁྱིམ་གནས་དེ་ལས་ཐ་མའོ། །ཞེས་སྔགས་ཀྱི་དེ་
ཉིད་བཅུ་འཆད་འགྱུར་ལྟར་ལ་དེ་ཉིད་ཤེས་པའི་སློབ་དཔོན་དེ་ཡང་རྟེན་གྱི་དབང་གིས་དགེ་
སློང་མཆོག་ཡིན་པ་སོགས་སོ། །ཡང་ས་ཐོབ་མ་གཏོགས་ཁྱིམ་པ་ནི། །རྒྱལ་པོས་བླ་མར་མི་བྱ་
སྟེ༑ ༑དེ་ལ་ཐོས་པ་ཡོངས་ཤེས་པས། །གང་ཞིག་རྟགས་ཅན་བྱ་བ་ཉིད། །ས་ཐོབ་མ་གཏོགས་
སློབ་དཔོན་ནི། །ཁྱིམ་གནས་གང་ཚེ་མཆོད་བྱེད་པ། །དེ་ཚེ་སངས་རྒྱས་ཆོས་དང་ནི། །དགེ་
འདུན་རྣམས་ལ་གུས་མེད་འགྱུར། །ཞེས་དང༌། ལྷ་ཁང་སོགས་ཀྱི་རབ་གནས་སོགས། །
རྟགས་ཅན་གྱིས་ནི་རྟག་ཏུ་བྱ། །གནས་གཅིག་དག་ན་གསུམ་ཡོད་ན། །ཁྱིམ་པ་གོས་དཀར་
323

༼ཞ༽མི་ཐམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལྡན་པས་མིན། །ཞེས་སོགས་དེ་ལྟར་རྣམ་པ་དུ་མར་སློབ་དཔོན་བརྟག་པ་གསུངས་པ་ནི་སྐྱོན་
ལྡན་སྤང་བའི་ཆེད་ཡིན་ནོ། །སྐབས་འདིར་གསུངས་པའི་དོན་སྤྱིར་ཡེ་ཤེས་དང་ལྡན་པ་ངོ་
བོའི་སྒོ་ནས་གཙོ་བོ་དང་མཆོག་ཏུ་གྱུར་པ་སྨྲོས་མ་དགོས་ལ། མདོ་ལམ་རྐྱང་བ་ལས་སྔགས་
ཀྱི་དགོངས་སྤྱོད་དང་ལྡན་པ་ཁྱད་པར་འཕགས་པ་སྨྲོས་མ་དགོས་ཀྱང༌། རྟགས་ངུར་སྨྲིག་གི་
རྒྱལ་མཚན་འཛིན་པ་འདི་དེ་བཞིན་གཤེགས་པའི་བསྟན་པའི་མིག་སྒྲོས་ལ་མཆོག་ཏུ་ཕན་པ་
དང༌། ཁྱིམ་པའི་སྤྱོད་ལམ་སྤངས་པའི་རབ་བྱུང་རྣམས་སངས་རྒྱས་བསྟན་པའི་གཞི་ཡིན་པའི་
ཕྱིར་དེ་བཞིན་གཤེགས་པའི་བསྟན་པ་རིན་པོ་ཆེ་འཇིག་རྟེན་འདིར་རྗེད་པར་བྱ་བའི་དགོས་པ་
ཁྱད་པར་ཅན་གྱི་དབང་གིས་རབ་བྱུང་གི་རྟགས་གཙོ་བོར་བྱ་དགོས་ཚུལ་གསུངས་པ་སྟེ། མ་
འོངས་པ་ན་ཀླ་ཀློ་རྣམས་ཁྱིམ་པའི་གོས་དཀར་པོ་ལ་དགའ་ཞིང་དམར་པོ་ལ་སྡང་བ་དང༌།
སངས་རྒྱས་པ་རྣམས་གོས་དམར་སེར་གྱི་རྟགས་འཆང་བ་ཅན་ཡིན་པས། རབ་བྱུང་རྣམས་
རྒྱལ་པོ་སོགས་ཀྱི་མཆོད་གནས་སུ་གཙོ་བོར་མ་བཟུང་ན་སངས་རྒྱས་སོགས་ལ་བཀུར་སྟིར་
མི་འགྱུར་བའི་འཇིག་རྟེན་གྱི་ཚུལ་ལུགས་ཞིག་ཤུགས་ཀྱིས་བྱུང་ནས་བསྟན་པ་སྤྱི་སྲོལ་ལ་
གནོད་པས། རྒྱལ་པོའི་བླ་མར་བྱ་བ་དང༌། གཙུག་ལག་ཁང་གི་རབ་གནས་སོགས་རབ་ཏུ་
བྱུང་བ་མེད་ན། རྟགས་ཅན་བྱ་བ་ཉིད་ཅེས་པ་རབ་ཏུ་བྱུང་བའི་རྟགས་ཆ་ལུགས་འཆང་བར་
བྱས་ནས་བྱ་བར་གསུངས་སོ། །དེ་ཉིད་བཅུ་ནི། དཀྱིལ་འཁོར་དང་ནི་ཏིང་འཛིན་དང༌། །ཕྱག་
རྒྱ་འདུག་སྟངས་སྟངས་སྟབས་དང༌། །བཟླས་བརྗོད་སྦྱིན་སྲེག་མཆོད་སྦྱིན་དང༌། །ལས་ལ་
སྦྱར་དང་སླར་བསྡུ་བའོ། །ཞེས་པའམ། བསྲུང་བ་དབང་བསྐུར་གཏོར་མ་བཟླས་པ་དབྱེ། །
ཕྱིར་བཟློག་དག་དང་དཀྱིལ་འཁོར་སྒྲུབ་ཐབས་དང༌། །བཙན་ཐབས་སྦྱོར་བ་གཤེགས་སུ་
གསོལ་བའོ། །ཞེས་པ་དེ་ཉིད་བཅུ་རྣམས་སུ་ནི་བཤད། །ཅེས་སོ། །གཞན་ཡང་བརྟན་ཞིང་
དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྐྱུ་མེད། །སྔགས་དང་རྒྱུད་ཀྱི་ཆོ་ག་ཤེས། །
324

དུས་འཁོར་དབང་ལེ་འགྲེལ།
ཞེས་སོགས་ཀྱི་ཡོན་ཏན་གྱི་སྒོ་ནས་བརྟག་པར་གསུངས་སོ། །དེ་ལྟ་ན་བླ་མའི་སྐྱོན་མི་བརྗོད་
ལ་ཡོན་ཏན་བླང་བར་བྱ་བ་དང༌། བླ་མའི་བ་སྤུའི་ཁུང་བུ་མཆོད་པ་དུས་གསུམ་སངས་རྒྱས་
མཆོད་པ་དང་མཉམ་པ་དང་། དབང་མཆོག་ཐོབ་པའི་བླ་མ་དང་སྔགས་འཛིན་པ་ལ་སངས་
རྒྱས་རྣམས་གཤེགས་ནས་ཕྱག་བྱ་བའི་ཡུལ་དུ་གསུངས་པ་ནི་རྡོ་རྗེ་སློབ་དཔོན་མཚན་ཉིད་
དང་ལྡན་པའམ། མ་མཐའ་ཡང་སྨིན་གྲོལ་གྱི་བརྒྱུད་པ་ཡོད་ཅིང༌། དབང་ཕྱག་བཞེས་བཞིན་
དུ་བསྐུར་བ་དང༌། གྲོལ་བྱེད་ཀྱི་གནད་བརྒྱུད་པའི་མན་ངག་བཞིན་དུ་སྟོན་པ་ལ་དེ་ལྟར་སྒྲ་ཇི་
བཞིན་དུ་འཛིན་རུང་ལ། དག་སྣང་གི་སྒོ་ནས་རང་གི་གང་ལས་སྨིན་གྲོལ་མནོས་ཟིན་གྱི་བླ་མ་
སུ་ལའང་དེ་ལྟར་བལྟས་ན་རང་རྒྱུད་ལ་ཡོན་ཏན་འཕེལ་བའི་རྐྱེན་དུ་ངེས་པར་འགྱུར་ཞིང༌།
གལ་ཏེ་མ་དད་པས་བརྙས་པ་ཐུགས་དཀྲུགས་པ་སོགས་ཀྱིས་བླ་མ་སྤང་བར་བྱས་ན་རྩ་ལྟུང་
དང་པོའི་ལས་ཤིན་ཏུ་མི་བཟད་པར་འགྱུར་བས། དང་པོ་ནས་བླ་མ་བརྟག་པར་བྱ་ལ། བརྟག་
ནས་དབང་དང་གདམས་པ་ཞུས་ཕྱིན་ཆད་དག་པའི་སྣང་བས་ཅི་མཉེས་སུ་བྱ་བ་དང༌། གལ་
ཏེ་བླ་མ་ལ་ཁྲོ་བ་དང་བརྐམ་ཆགས་སོགས་མཐོང་བས། རང་གིས་ཐུགས་མཉེས་པར་དཀའ་
ན་མ་དད་པ་ཅི་ནས་སྤངས་ཏེ། ཕན་ཚུན་ཞེ་མ་འགྲས་པའི་དུས་ནས་རྒྱང་རིང་དུ་དད་པའི་
སེམས་བཞག་ན་ལེགས་པས་བླ་མར་བསྟེན་ཀྱང་སྤང་བར་གསུངས་པ་དེ་ལྟ་བུ་ལ་ཤེས་དགོས་
སོ༑ ༑དེས་ན་དབང་མཆོག་ཐོབ་གང་སོགས་ཀྱི་ཚིགས་བཅད་ཀྱི་དོན་ནི་ངེས་དོན་དང་དྲང་
དོན་གྱིས་རྟོགས་ཚུལ་ཀྱང་བཤད་དུ་ཡོད་ཀྱི། དེང་སང་དབང་རྒྱུན་ཙམ་ཡང་མེད་པ་དང༌།
དམ་ཚིག་དྲལ་བ་རྫས་ལ་བརྐམ་པ་རྣམས་ཀྱིས་སློབ་དཔོན་གྱི་གོ་ས་བཟུང་ནས་བུམ་པའི་ཆུ་
མགོ་ལ་བླུགས་ཚད་ལ་སངས་རྒྱས་ཐམས་ཅད་ཀྱིས་ཕྱག་བྱ་བའི་ངེས་པ་མེད་མོད། བླུན་དད་
ཀྱིས་དག་སྣང་འབྱོང་ན་ཁྱི་སོ་ལ་རིང་སྲེལ་འབྱུང་བའི་དཔེ་ལྟར་དེ་ལ་འགལ་བ་མེད་པས་དག་
སྣང་ཅི་འབྱོད་བྱ་དགོས་ནའང༌། སྙིགས་དུས་ཟོག་པོ་བསྟན་པ་དང་སེམས་ཅན་ལ་མི་བསམ་
325

མི་ཕམ་བཀའ་འབུམ། ༼ཞ༽ རྒྱུད་སྡེ་སྤྱི་འགྲེལ་གྱི་སྐོར།
པར་རང་འདོད་སྣ་ཚོགས་ཀྱིས་བླུན་དད་ཅན་རྣམས་བསླུ་བར་བྱེད་པ་ཡང་མང་བས་བརྟགས་
དཔྱད་མི་ཤེས་པར་སུ་བྱུང་བླ་མར་འཛིན་ཅིང་དེ་ཡི་ངག་ལ་སངས་རྒྱས་ཀྱི་གསུང་ལྟར་ཡིད་
ཆེས་བས་བསླུས་པ་མང་པོ་ཡོད་པས་བག་ཡོད་བྱ་དགོས་སོ། །དེ་ལ་དབང་མཆོག་ཐོབ་གང་
ཞེས་པ། དབང་གི་མཆོག་ཕྱག་རྒྱ་ཆེན་པོ་མི་འགྱུར་བའི་བདེ་བ་རྡོ་རྗེ་ལྟ་བུ་མངོན་པར་བྱང་
ཆུབ་པ་ཐོབ་པ་སངས་རྒྱས་ཤཱཀྱ་ཐུབ་པ་རྡོ་རྗེ་སློབ་དཔོན་མཆོག་དེ་ལ། ཕྱོགས་བཅུའི་འཇིག་
རྟེན་ཁམས་ཀྱི་བྱང་སེམས་རྣམས་ཀྱིས་དུས་གསུམ་དུ་ཕྱག་བྱས་པའི་ཚེ། དེ་དག་གི་ཕུང་པོ་
རྣམས་དེ་བཞིན་གཤེགས་པའི་སྒྲས་བརྗོད་པ་དང༌། བྱང་སེམས་དེ་དག་གིས་བཏུད་པའི་ཚེ་དེ་
དག་གི་ཅོད་པན་ལ་གནས་པའི་རིགས་བདག་དེ་བཞིན་གཤེགས་པ་རྣམས་ཀྱང་བཏུད་པ་ཡིན་
པ་ལ་དེ་ལྟར་བཤད་པ་དབང་མཆོག་མཚན་ཉིད་པ་ཐོབ་པའི་དོན་དུ་བཤད་པའོ། དྲང་དོན་དུ་
བཤད་ན། སློབ་མའི་ལུས་ཀྱི་སྟེང་འོག་ཕྱོགས་མཚམས་ལ་ཕྱོགས་བཅུའི་འཇིག་རྟེན་གྱི་
ཁམས་ཞེས་དང༌། དེ་དག་གི་ཕུང་པོ་རྣམས་ལ་དེ་བཞིན་གཤེགས་པ་ཞེས་བརྗོད་དེ། དེ་དག་
གིས་དབང་བསྐུར་བའི་སློབ་དཔོན་ལ་ཕྱག་བྱ་བའི་དོན་ལ་དགོངས་པར་བཤད་དུ་ཡོད་མོད།
སྤྱིར་ཡོན་ཏན་གྱི་ངོས་ནས་སངས་རྒྱས་ལས་ལྷག་པ་རྣམ་པ་ཀུན་དུ་མེད་པས་དེས་ལམ་པའི་
གང་ཟག་ལ་ཕྱག་བྱ་བའི་འོས་མ་ཡིན་ཀྱང་དེ་བཞིན་གཤེགས་པ་རྣམས་སྔགས་ཀྱི་དེ་ཁོ་ན་
ཉིད་ལ་བླ་མར་བྱེད་པ་མི་འདོར་བའི་དབང་གིས་སྔགས་ཀྱི་སློབ་དཔོན་ལའང་འདུད་ཅིང་
བསྔགས་པ་བརྗོད་པ་སྒྲ་ཇི་བཞིན་དུ་འདོད་མི་རུང་བར་སྟོན་པ་ནི་མ་ཡིན་ཏེ། དོན་དམ་བསྙེན་
པ་ལས། ཡོན་ཏན་ལྡན་པའི་སྲས་རྣམས་ལ་ནི་འཁོར་བ་འཇོམས། །རང་ལུས་ཚངས་པའི་
འཇིག་རྟེན་གནས་ནི་ཀུན་དུ་སྟོན། །དེ་ནི་བླ་མ་དཔལ་ཏེ་བླ་མ་དཔལ་གཞན་མིན། །དཔག་
མེད་སངས་རྒྱས་ཀྱིས་ཀྱང་རྟག་ཏུ་དེ་ལ་མཆོད། །ཕྱོགས་བཞུགས་སངས་རྒྱས་བྱང་ཆུབ་
སེམས་དཔའ་རྟག་ཏུ་དེ་ལ་འདུད། །ཅེས་གསུངས་སོ། །དེ་བས་ན་རྡོ་རྗེ་སློབ་དཔོན་རྟེན་གྱི་
326

དུས་འཁོར་དབང་ལེ་འགྲེལ།
སྡོམ་པ་མཆོག་དམན་གྱི་དབྱེ་བས་བསྙེན་བཀུར་སོགས་ཀྱི་རིམ་པ་གསུངས་པ། འདིར་ངུར་
སྨྲིག་འཛིན་པའི་དགེ་སློང་རྣམས་ཀྱིས་དུས་གསུམ་དུ་རྡོ་རྗེ་སློབ་དཔོན་ལ་ཕྱག་འཚལ་བར་
བྱེད་དེ། ཁྱིམ་པ་དང་གསར་བུ་རྣམས་ལ་ནི་དམ་པའི་ཆོས་འཆད་པའི་དུས་མ་ཡིན་པར་མ་
ཡིན་ནོ། །དེ་ཡང༌། འཇིག་རྟེན་སྨོད་པ་སྤང་བའི་ཕྱིར། །དམ་ཆོས་ལ་སོགས་མདུན་བདར་ཏེ།།
ཁྱིམ་པའམ་ནི་གསར་བུ་ལ། །བརྟུལ་ཞུགས་འཛིན་པས་བློས་ཕྱག་བྱ། །ཞེས་ཆོས་འཆད་པའི་
ཚེའང་འཇིག་རྟེན་སྨོད་པ་སྤང་བའི་ཕྱིར། དམ་ཆོས་དང་སྐུ་གཟུགས་དག་ཕྱག་བྱ་ཡུལ་དེའི་
མདུན་དུ་བཞག་ནས་ཞེས་སོ། །གལ་ཏེ་ཁྱིམ་པའམ་རབ་བྱུང་གསར་བུ་དག་ཀྱང་རྟེན་དགེ་
སློང་དང་རྡོ་རྗེ་སློབ་དཔོན་ཡིན་པར་མཚུངས་པར་གྱུར་ན། །དེའི་ཚེ་འདི་ལྟར་སློབ་མ་དགེ་
སློང་དེས། །མཆོག་མིན་ལས་དང་ཕྱག་སྤང་ནས། །སྟན་བསྟབས་པ་དང་ལྡང་བ་དང་། །དོན་
བྱ་ལ་སོགས་བསྙེན་བཀུར་འདིར། །ཐམས་ཅད་བརྟུལ་ཞུགས་ཅན་གྱིས་བྱ། །ཞེས། རྐང་པ་
བཀྲུ་བ་སོགས་མཆོག་མིན་གྱི་ལས་དང་ཡན་ལག་ལྔའི་ཕྱག་བྱ་བ་སྤང་ནས་ཞེས་སོ། །སློང་མོ་
དང་ནི་གོས་དམར་གྱིས། །ངན་པའི་བདག་གང་ངོ་ཚ་ནས། །གཡེམ་བཅས་ཕྱག་དང་མཆོད་
བྱེད་པས། །སངས་རྒྱས་པ་རྣམས་ལམ་ཉམས་པར། །འགྱུར་རོ་ཞེས་གོས་དམར་པོ་གྱོན་ནས་
སློང་མོར་སྤྱོད་པའི་དགེ་སློང་ལ་ངན་པའམ་བརྙས་པར་སེམས་པའི་སློབ་མ་འབྱོར་ལྡན་ངན་
པའི་བདག་ཉིད་ཅན་གང་གིས་ཕྱག་བྱ་བ་སོགས་ལ་ངོ་ཚ་ནས། འདོད་པའི་ལོག་པར་གཡེམ་
པ་དང་བཅས་པའི་ཁྱིམ་པ་ལ་ཕྱག་དང་མཆོད་པ་བྱེད་པས་སངས་རྒྱས་པའི་ལམ་སྟེ་བསྟན་པ་
ཉམས་པར་འགྱུར་བ་འདིའི་དབང་གིས་ཕྱག་དང་བཀུར་སྟི་དང་རྒྱལ་པོའི་བླ་མར་ངུར་སྨྲིག་
འཛིན་པ་གཙོ་བོར་འཛིན་དགོས་པ་ཡིན་གྱི། དོན་གྱི་དབང་དུ་བྱས་ན་ཁྱིམ་པའི་རྡོ་རྗེ་སློབ་
དཔོན་མཚན་ཉིད་དང་ལྡན་པ་ཡིན་ན་ལྷར་བཅས་འཇིག་རྟེན་ཀུན་གྱི་ཕྱག་འོས་ཀྱང་ཡིན་ནོ། །
དེ་ལྟར་ངུར་སྨྲིག་གི་རྟགས་ཙམ་ལའང་ཆེ་ཐང་དུ་འཛིན་པ་འདི་ནི།གང་ཚེ་གོས་དམར་མཐོང་
327

風མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྱུར་ནས། །སྡིག་ཅན་རྣམས་ནི་ཞེ་སྡང་འགྱུར། །ཀླ་ཀློའི་ཆོས་དགའ་སངས་རྒྱས་པ། །དེ་ཚེ་
དཀར་པོའི་གོས་ལ་མོས། །ཞེས་གསུངས་པ། གང་ཚེ་སངས་རྒྱས་པའི་རྗེས་ཞུགས་བསོད་
སྙོམས་ཀྱིས་འཚོ་བ་རབ་བྱུང་གི་རྟགས་གོས་དམར་པོ་ཅན་མཐོང་ནས སྡིག་ཅན་ཀླ་ཀློའི་
ཆོས་ལ་དགའ་བ་རྣམས་ཞེ་སྡང་བར་འགྱུར་ལ། ཀླ་ཀློའི་ཆོས་ལ་དགའ་བའི་རྒྱལ་པོ་སོགས་
སྔར་སངས་རྒྱས་པའི་ཆོས་ལུགས་འཛིན་པ་ཡིན་ཡང༌། དེ་ཚེ་དཀར་པོའི་གོས་དང༌། ཁྱིམ་པའི་
ཆ་ལུགས་དང༌། མཚོན་ཆ་འཆང་བ་ལ་དགའ་བར་འགྱུར་ཞེས་པ་དེང་སང་ཐོག་ཏུ་བབ་པར་
མཐོང་ངོ་། །དེ་ལྟར་བསྟན་རྩ་འདུལ་བ་ལ་གཅེས་སྤྲས་བྱས་ན་སངས་རྒྱས་ཀྱི་བསྟན་པ་
དུ་གནས་པའི་ཕྱིར། རྒྱལ་པོ་འཇམ་དཔལ་གྲགས་པས་ཤམ་བྷ་ལའི་ཡུལ་གྱི་གཙུག་ལག་ཁང་
དུ་དགེ་སློང་ངམ་དགེ་ཚུལ་ཕམ་པར་གྱུར་པ་ལ་གོས་དཀར་པོ་བྱིན་ཏེ། ངུར་སྨྲིག་བླང་ནས་
གཙུག་ལག་ཁང་དེ་ནས་སྐྲོད་པར་བྱེད་དོ། །རྡོ་རྗེ་སློབ་དཔོན་ལ་ཡང་སྔགས་ཀྱི་རྩ་ལྟུང་བྱུང་ན་
སྔགས་པའི་གཙུག་ལག་ཁང་ནས་བསྐྲད་པར་བྱེད་དོ་རྒྱལ་པོའི་བཀའ་ཁྲིམས་ཀྱིས་ངེས་པས་
སོ༑ ༑འཕགས་ཡུལ་དུ་ཡང༌། ཁྱིམ་ན་གནས་པ་གོས་དཀར་པོ་ཅན་རྣམས་ངུར་སྨྲིག་འཛིན་པ་
རྣམས་ཀྱི་བླ་མ་དང༌། གཙུག་ལག་ཁང་ལ་སོགས་རབ་ཏུ་གནས་པར་བྱེད་པ་པོ་ཇི་ལྟར་ཡིན་ཏེ་
མིན་ནོ། །གང་ཞིག་བླ་མར་འོས་པའི་དགེ་སློང་རྡོ་རྗེ་འཛིན་པ་ཡོད་ཀྱང་བླ་མར་མི་བྱེད་པར་
རབ་བྱུང་མ་ཡིན་པ་ཁྱིམ་གྱི་ཉེས་པས་གནོད་པའི་གནས་སྐབས་ཐོབ་པ་དག་བླ་མར་བྱས་ན་
དགེ་འདུན་ལ་བརྙས་པ་ཆེན་པོ་སྟེ། ངེས་པར་འདིས་བདེ་བར་གཤེགས་པས་ཁྱིམ་པ་ཐམས་
ཅད་ཀྱིས་ཕྱག་དང་མཆོད་པར་བྱ་བའི་གནས་རབ་ཏུ་བྱུང་བ་ཡིན་པའི་རྣམ་པར་དབྱེ་བ་མཛད་
པའི་ཚུལ་ཉམས་པར་བྱེད་པ་དེའི་ཕྱིར་བླ་མ་བརྟག་ནས་སྐྱོན་དང་བྲལ་བ་བསྟེན་པ་དང༌།
བདེ་བར་གཤེགས་པས་བསྔགས་པའི་ཁྱིམ་གྱི་འདུ་འཛི་སྤང་བའི་རབ་ཏུ་བྱུང་བ་དང་ངུར་སྨྲིག་
འཛིན་པ་རྣམས་ཀྱི་ཆེ་བའང་ཉམས་པར་མ་བྱས་ན་བསྟན་པ་གནས་པར་འགྱུར་རོ། །འདིར་
328

དུས་འཁོར་དབང་ལེ་འགྲེལ།
ཁྱིམ་པ་དང་དགེ་ཚུལ་དག་ལེ་ལོ་སོགས་ཀྱིས་དགེ་སློང་གི་རྟགས་མི་འཛིན་པས་སོ་ཐར་
ཡོངས་སུ་ཤེས་པ་མེད་པས་དགེ་སློང་ལས་དམན་ལ། གལ་ཏེ་ལེ་ལོ་དང་ང་རྒྱལ་སོགས་མེད་
ན་ཀྱེ་རྡོ་རྗེ་ལས། དང་པོར་གསོ་སྦྱོང་སྦྱིན་པ་སོགས་ནས་བརྩམ་སྟེ་སྔགས་ལ་འཇུག་པར་
གསུངས་པ་ལྟར། དང་པོར་དགེ་སློང་གི་སྡོམ་པ་བཟུང་ནས་སྔགས་ལ་ཅིའི་ཕྱིར་མི་འཇུག །
དེའི་ཕྱིར་དགེ་སློང་རྡོ་རྗེ་འཛིན་པ་ཡོད་ན་ཁྱིམ་ན་གནས་པའི་སློབ་དཔོན་ནི་དགེ་སློང་དང་
ཡུལ་གྱི་རྒྱལ་པོ་རྣམས་ཀྱི་བླ་མར་བསྟེན་པར་མི་བྱའོ་ཞེས་གསུངས་སོ། །གཉིས་པ་མཆོག་
འབྲིང་ཐ་མའི་སློབ་མ་ཡོངས་སུ་བརྟག་པའི་ངོ་བོ་ཉིད་ཀྱི་གནས་པ་ནི་ཟབ་ཅིང་རྒྱ་ཆེ་སོགས་
ཚིགས་བཅད་བཞི་པས་བསྟན་ཏེ། གང་ཕྱག་རྒྱ་ཆེན་པོའི་དངོས་གྲུབ་དོན་དུ་གཉེར་བ་རབ་དེ་
ནི་སྟོང་པ་ཉིད་ཀྱི་ལམ་བསྒོམ་པའི་དོན་དུ་དབང་གོང་མས་སྨིན་པར་བྱ་བ་དང་། འཇིག་རྟེན་
པའི་དངོས་གྲུབ་དོན་དུ་གཉེར་བ་ནི་དབང་བདུན་གྱིས་བསྡུ་བར་བྱ་བ་འབྲིང་པོའོ། །ཐ་མ་
དབང་བསྐུར་བས་བསྡུ་བྱ་མ་ཡིན་ཏེ་དགེ་བསྙེན་གྱི་འདུལ་བས་བསྡུ་བར་བྱ་བའོ། །འདིར་
སྟོང་པ་ཉིད་ཟབ་ཅིང་སྙིང་རྗེ་དང་གཟུངས་སོགས་རྒྱ་ཆེ་བ་ཟུང་འཇུག་ལ་མོས་པའམ་སེམས་
པ་ནི་སློབ་མ་མཆོག་གོ། །འཇིག་རྟེན་གསུམ་གྱི་བླ་མའི་ངེས་པ༵་སྟེ་དེས་བཅའ་བར་མཛད་པ་
རྩ་ལྟུང་བཅུ་བཞི་དང་བྲལ་ཞིང་དགེ་བཅུའི་ཆོས་ལ་དགའ་བའོ། །གཞན་ཡང་སྔགས་སྟོན་པའི་
བླ་མའི་བཀའ་བཞིན་བྱེད་པའང་ཤུགས་ཀྱིས་བསྟན་ཏོ། །ཆོས་དང་བླ་མའི་ཆེད་དུ་ལུས་དང་
ལོངས་སྤྱོད་ཐམས་ཅད་གཏོང་བའི་ངང་ཚུལ་དང་ལྡན་པ་སྟེ་འདུ་འཛི་ཐམས་ཅད་སྤངས་ཤིང་
རྫས་སོགས་ལ་ལྟོས་པ་མེད་པར་གཏོང་བའོ། །ཡོན་ཏན་ཤེས་ཞེས་པ་དཀོན་མཆོག་གསུམ་
གྱི་ཡོན་ཏན་ཤེས་ནས་དད་པའོ། །འཇིག་རྟེན་པའི་དངོས་གྲུབ་འབའ་ཤིག་ལ་ལྟོས་པ་མེད་
པར་ཐར་བ་དོན་དུ་གཉེར་བ་དང༌། རྒྱུད་ལ་གུས་ཤིང་ཞེས་པ་རྒྱུད་ལས་ཇི་སྐད་གསུངས་པ་
ལ་ཡིད་ཆེས་ཤིང་དེ་ལས་བསྟན་པ་ལྟར་བླང་དོར་ལས་མི་འདའ་བར་སྡོམ་པ་སྲུང་བའོ། །
329

༼ཞ༽
མི་ཕམ་བཀའ་འབུམ ·རྒྱུད་སྡེ་སྤྱི་འགྲེལ་གྱི་སྐོར།
འཇིག་རྟེན་པའི་ལམ་རྣམས་ཀྱིས་གཡོ་བ་མིན་པའི་སེམས་དང་ལྡན་པ་དང༌། དེ་ཁོ་ན་ཉིད་
ཐོབ་པ་ཇི་སྲིད་རང་གིས་ཉམས་སུ་ལེགས་པར་མྱོང་བ་དེ་སྲིད་དུ་ཤིན་ཏུ་སྦེད་པར་བྱེད་པ་དང༌།
གང་ནོར་སོགས་དོན་དུ་གཉེར་ཞིང་དགེ་བ་བཅུའི་ལས་ལམ་ལས་ཉམས་པར་བྱེད་པའི་ཁྱིམ་
པའི་སློབ་དཔོན་ནམ་རབ་ཏུ་བྱུང་བ་དཀའ་ཐུབ་པ་ཡང་རུང་སྟེ། གང་ཟག་གཅིག་གིས་སྤྱིའི་
བསྟི་གནས་དང་གཙུག་ལག་ཁང་སོགས་ཉེ་བར་ལོངས་སྤྱོད་པ་སོགས་གདུག་པ༵་རྣམས་ཀྱི་
གྲོགས་ཉམས་པ་སྟེ་དེ་དང་བྲལ་བ་ཡི་སློབ་མ་ཆེན་པོ་དེ་ཉིད་བླ་མ་ཤིན་ཏུ་མཁས་པ་དེ་ཉིད་
རིག་པ་རྣམས་ཀྱིས་སློབ་མར་བསྡུ་བར་བྱ་བ་སྟེ། ཅིའི་ཕྱིར་ན་ཤེས་རབ་ཡེ་ཤེས་ཀྱི་དབང་ལ་
སོགས་པའི་ཞེས་དབང་བཞི་པ་སྦྱིན་པའི་རྒྱུར་བསྡུ་བ་ཡིན་ཏེ། གཞན་ཞེས་བྱ་བ་སླར་ཡང་
སློབ་མ་འབྲིང་པོ་རྣམས་ནི་བསོད་ནམས་དག་གི་རྒྱུ་དབང་བདུན་གྱིས་བསྡུ་པར་བྱ་སྟེ་བཟླས་
པ་དང་དཀྱིལ་འཁོར་བསྒོམ་པ་སོགས་འཇིག་རྟེན་པའི་དངོས་གྲུབ་ཀྱི་སླད་དུའོ། །ཐ་མ་ཡང་
བླ་མར་བྱེད་ཅིང་སྨོད་པར་མི་བྱེད་ན་དགེ་སྙེན་གྱི་བསླབ་པའི་གནས་ལྔའི་རྒྱུར་བསྡུ་བར་བྱའོ།།
གསུམ་པ་སློབ་དཔོན་གྱིས་དཀྱིལ་འཁོར་བཞེངས་པ་དང་མཆོད་པ་སོགས་ལས་རབ་འབྱམས་
བསྒྲུབ་པའི་དོན་དུ་ཕྱོགས་དང་དུས་དང་ས་སོགས་བརྟག་པའི་ངོ་བོ་ཉིད་ཀྱི་གནས་པ་ནི། ནག་
པོའི་མཐར་ནི་ཞེས་སོགས་ཚིགས་བཅད་ལྔ་པ་ནས་དགུ་པའི་བར་གྱིས་བསྟན་ཏེ། འདིར་རྒྱུད་
བསྟན་པ་དང་དབང་བསྐུར་བ་དང་རྣལ་འབྱོར་མ་རྣམས་མཆོད་པའི་དོན་དུ་དཀྱིལ་འཁོར་
བཞེངས་པ་ལ་དུས་ནི་ནག་པའི་མཐར་ནི་ཞེས་པ་ནག་པ་ཟླ་བའི་མཐར་གྱུར་པ་དཀར་པོའི་
ཚིགས་ཏེ་ཚེས་བཅོ་ལྔ་ལྭ་གཞན་ལ་ཕན་པ༵ འི་བསམ་སྦྱོར་རྣམ་པར་དག་པ་མངའ་བའི་བླ་
མས་དཔལ་དུས་ཀྱི་འཁོར་ལོའི་དཀྱིལ་འཁོར་དྭག་ནི་བཞེངས་པར་བྱས་ནས། ཞེས་
གསུངས་པ་ཉི་སྐར་དེ་ཤར་བ་ཡན་ཆོད་ཀྱི་ཚེས་ཞག་སུམ་ཅུ་ལ་སྐར་མ་དེའི་ཟླ་བར་བསྟན་
བཅོས་པ་རྣམས་འདོད་པ་ལྟར་སྐབས་འདིར་ཚེས་བཅོ་ལྔ་ནག་ཟླའི་མཐའ་ཡིན་པའི་དབང་དུ་
330

དུས་འཁོར་དབང་ལེ་འགྲེལ།
བྱས་ཏེ། ཚེས་བཅོ་ལྔ་དེ་ལ་དཀྱིལ་འཁོར་བཞེངས་པ་ནི། འཕགས་པའི་ཡུལ་དུ་དཀར་པོའི་
ཚེས་གཅིག་ནས་བརྩམ་སྟེ་ཡོངས་སུ་རྫོགས་པ་བཅོ་ལྔའི་མཐར་ནག་པོའི་ཚེས་གཅིག་འཇུག་
པའི་ས་གའི་ཉའི་ཐོ་རངས་སྐྱ་རེངས་འཆར་བའི་ཚེ བཅོམ་ལྡན་འདས་ཤཱཀྱ་ཐུབ་པ་རྡོ་རྗེ་
གདན་གྱི་བྱང་ཆུབ་ཤིང་ཨ་ཤྭཏྠ་འི་དྲུང་དུ་མངོན་པར་རྫོགས་པར་སངས་རྒྱས་ཏེ་ཆོས་ཀྱི་
འཁོར་ལོ་བསྐོར་བས་ཐེག་པ་གསུམ་བསྟན་པ་མཛད་ནས། ཟླ་བ་བཅུ་གཉིས་པ་ནག་པའི་ཉ་
ལ༑ ཤྲཱི་དྷཱ་ནྱ་ཀ་ཊ་ཞེས་པ་དཔལ་འབྲས་སྤུངས་ཏེ། དྷཱ་ན་སོ་བ་དང་ཀ་ཊ་ཀ་སྤུངས་པའོ། །
སྔོན་གྲུབ་པ་ཐོབ་པའི་དྲང་སྲོང་ཞིག་གིས་འབྲས་སོ་བའི་ཆར་ཕབ་པ་ལས་མིང་དེ་ལྟར་ཐོགས་
པའི་ཡུལ་དེར་འབྲས་སྤུངས་ཀྱི་མཆོད་རྟེན་ཞེས་པ་དེའི་ཁྲིའི་ནང་དུ་ཆོས་དབྱིངས་གསུང་གི་
དབང་ཕྱུག་གི་དཀྱིལ་འཁོར་ཞེས་བྱ་བ་ཆ་བཅུ་དྲུག་གི་རྣམ་པར་དབྱེ་བའི་མཚན་ཉིད་ཅན་དང༌།
དེའི་སྟེང་གི་བུམ་པའི་ནང་དུ་དཔལ་ལྡན་རྒྱུ་སྐར་གྱི་དཀྱིལ་འཁོར་ཆ་བཅུ་དྲུག་གི་རྣམ་པར་
དབྱེ་བ་ཅན་དུ་དང་པོའི་སངས་རྒྱས་ཀྱི་ལྷ་ཚོགས་རྣམ་པར་སྤྲོས་ཏེ་ལྷ་གྲངས་རྒྱུ་སྐར་འཁོར་
ལོའི་ཆུ་ཚོད་ཀྱི་གྲངས་དང་མཉམ་པའོ། །མཆོད་རྟེན་འདི་ལ་རྒྱུ་སྐར་གྱི་དཀྱིལ་འཁོར་ཞེས་
བརྗོད་པ་ནི། མཆོད་རྟེན་གྱི་ཕྱི་རོལ་དུ་རྒྱུ་སྐར་ཉེར་བརྒྱད་དག་པའི་ཀ་བ་ཉེར་བརྒྱད་ཕྱོགས་
བཞིར་བདུན་རེ་སྟེ་ཤར་གྱི་དེ་བདུན་ཁྱབ་འཇུག་གིས་ཁྱེར་ཏེ་འོང་ནས་བཙུགས་པ་དང༌། དེ་
བཞིན་ལྷོར་གཞོན་ནུ་ཀརྟི་ཀ་གདོང་དྲུག་དང༌། ནུབ་ཏུ་ཚངས་པ། བྱང་དུ་བདེ་བྱེད་དེ་དབང་
ཕྱུག་གིས་བཙུགས་པས་དེ་ལྟར་གྲགས་སོ། །དེ་བཞིན་དུ་སྒོ་ལོགས་ཉེར་བཞི་ཕྱོགས་ཀྱི་དབྱེ་
བས་ཞེས་པ། བླ་མ་ཁ་ཅིག་ཀ་བ་གཉིས་རེའི་བར་གྱི་སྒོ་ལོགས་ཉེར་བཞི་ཕྱོགས་ཀྱིས་དབྱེ་
བས་ས་གནས་ལ། ལྷག་མ་ཀ་བའི་བར་གྱི་གནས་བཞི་སྒོ་ཡིན་པར་དོན་གྱིས་གསལ་ལོ་ཞེས་
འཆད། རྨ་འགྱུར་ལས་སྒོའི་ལོགས་ཉེར་བཞི་ཟླ་ཕྱེད་ཀྱི་ཆས་དབྱེ་བས་ཞེས་པ་ལྟར་ན་ཐུགས་
གསུང་སྐུའི་དཀྱིལ་འཁོར་གྱི་སྒོ་བཅུ་གཉིས་ལ་སྒོ་ལོགས་ཉེར་བཞི་ཡོད་པ་ལོ་གཅིག་གི་ཟླ་
331

མི་ཕམ་བཀའ་འབུམ། ༼ཞ༽
རྒྱུད་སྡེ་སྤྱི་འགྲེལ་གྱི་སྐོར
ཕྱེད་ཉེར་བཞི་དག་པའི་དོན་དང༌། ཡང་ན་ཀ་བ་ཉེར་བརྒྱད་དེ་ཕྱོགས་བཞིར་ཀ་བ་དྲུག་རེ་སྟེ་
ཉེར་བཞི་དང་། དེའི་ཤུགས་ཀྱིས་ལྷག་མའི་ཀ་བ་བཞི་མཚམས་བཞིར་བཙུགས་པར་ཤེས་སོ་
ཞེས་འཆད། གཞན་འོག་གི་ཆོས་དབྱིངས་གསུང་དབང་གི་དཀྱིལ་འཁོར་སྐུ་གསུང་ཐུགས་ཀྱི་
བདག་ཉིད་ཆ་བཅུ་དྲུག་དང་ལྡན་པ་ནི་སྟོང་ཉིད་སྙིང་རྗེ་བཅུ་དྲུག་རྣམ་པར་དག་པའི་གནས་
ཉིད་དེ། གནས་དེར་ཉིན་ཞག་དེ་ཉིད་ལ་དེ་བཞིན་གཤེགས་པས་སངས་རྒྱས་ཀྱི་དབང་བསྐུར་
ནས་ལྷ་དང་ལྷ་མིན་སོགས་དེར་འདུས་པ་རྣམས་སངས་རྒྱས་ཉིད་དུ་ལུང་བསྟན་པའི་དུས་ཡིན་
པ་འདིའི་དབང་གིས་མ་འོངས་པའི་དུས་སུ་རྡོ་རྗེ་སློབ་དཔོན་རྣམས་ཀྱིས་དཀྱིལ་འཁོར་
བཞེངས་པ་ལ་དུས་ཀྱི་འཁོར་ལོ་ལས་ཉ་འདི་ནི་དུས་ཀྱི་ངེས་པར་བསྟན་ཏོ། །ཞེས་གསུངས།
འགྲེལ་པའི་གསུང་འདི་ལ་བསྟེན་ནས་སྔ་མ་འགས་བཅོམ་ལྡན་འདས་ས་གའི་ཉ་ལ་སངས་
རྒྱས་པ་དེ་ནས་བརྩིས་པའི་ཟླ་བ་བཅུ་གཉིས་པ་ནག་པའི་ཉ་ལ་དུས་འཁོར་རྒྱུད་གསུངས་པར་
བཞེད་ཅིང༌། བསྟན་རྩིས་སོགས་དང་གཟའ་འཛིན་སོགས་ལའང་འགྲིག་ཚུལ་གསུངས།
ཕུགས་པའི་ལུགས་ལ་བཅོམ་ལྡན་འདས་ཀྱིས་ནག་ཉ་ལ་དུས་འཁོར་གསུངས་པའི་ཟླ་བ་ཕྱི་མ་
ས་གའི་ཉ་ལ་མྱ་ངན་ལས་འདས་བར་བཞེད། སངས་རྒྱས་པའི་དུས་ས་ག་ཟླ་བ་ནས་བརྩིས་
པའི་ཟླ་བ་བཅུ་གཉིས་པ་ནག་ཟླ་ཡིན་པ་ཙམ་ལ་བཞེད་པ་སོགས་བསྟན་རྩིས་དང༌། བཅོམ་
ལྡན་འདས་འཁྲུངས་ལོ་སོགས་ལ་བཞེད་པ་མི་འདྲ་དུ་མར་སྣང་བ་ནི་སོ་སོའི་ཡིག་འཇོག་ལས་
ཤེས་སོ། །སྐབས་འདིར་འཕྲོས་དོན་ཅུང་ཟད་དཔྱད་ན། དབང་མདོར་བསྟན་གྱི་འགྲེལ་པར་
དུས་འཁོར་རྩ་རྒྱུད་ལུང་དྲངས་པར། མདུན་གྱི་ཉ་བ་ཟླ་བར་ཏེ། །རྒྱབ་ཀྱི་ཉ་བ་ཉི་མ་ལའོ། །
གཡོན་གྱི་མུན་ཅན་གདོང་པ་ལ། །གཡས་ཀྱི་མཇུག་མར་གནས་པ་ནི། །འཇིག་རྟེན་གསུམ་
ལས་རྣམ་རྒྱལ་བ། །ཞེས་བྱ་བདུད་ནི་འཇོམས་པའི་དུས། །དེར་ནི་སྟོན་པ་ཤར་གྱི་ཞལ། །
རིན་ཆེན་སེང་གེའི་ཁྲི་ལ་བཞུགས། །ཞེས་གསུངས་པ་ལྟར་ན་ལོ་དེའི་ནག་ཉར་སྲོད་ཀྱི་དུས་
332

དུས་འཁོར་དབང་ལེ་འགྲེལ།
སུ་སྟོན་པ་ཞལ་ཤར་དུ་ཕྱོགས་ཏེ་རྩ་རྒྱུད་བསྟན་པ་ཡིན་ན་སྲིད་གསུམ་རྣམ་རྒྱལ་གྱི་དུས་སྦྱོར་
འདིར་གསུངས་པ་ལྟར་འགྲིགས་ཀྱི། ཉི་ཤར་གྱི་དུས་ཡིན་ན་འདི་ལས་གོ་ལྡོག་ཏུ་འགྱུར་ལ།
ཕྱིས་ཀྱི་རྩིས་ཡིག་ཕལ་ཆེར་ན་ཉི་མ་མདུན་ཟླ་བ་རྒྱབ་ཏུ་བྱས་པ་སྣང་ཏེ་སྲིད་གསུམ་རྣམ་རྒྱལ་
གྱི་ཐེབས་དུས་ལས་གོ་བཟློག་པར་སྣང༌། ལུགས་འདི་ལ་བརྟེན་ནས་རྩིས་གཞི་སོ་སོའི་
ལུགས་བཞིན་དེ་ཉིན་གྱི་ཉིན་རྩིས་བྱས་ན་ཉི་ཟླ་གདོང་མཇུག་བཞི་འདིར་གསུངས་པ་ལྟར་སུ་
དང་འགྲིགས་དཔྱད་དུ་ཡོད་ཅིང་། དེར་བརྟེན་རྩིས་འཕྲོ་འཚོལ་ཚུལ་གྱི་གནད་སོགས་ལ་ཅི་
རིགས་གོ་རྒྱུ་ཡོད་པ་འདྲ་སྙམ་ཏེ་བློ་ལྡན་དག་གིས་བརྟག་པར་བྱོས་ཤིག །དེ་ལྟར་དུས་ཀྱི་
འཁོར་ལོའི་དཀྱིལ་འཁོར་བཞེངས་ནས། སྡིག་པའི་དྲི་མ་འཕྲོག་པར་བྱེད་པའི་དབང་བདུན་
པོ་རྣམས་ནི་དཀྱིལ་འཁོར་བསྒོམ་པ། མཆོད་ཅིང་སྔགས་བཟླས་པ་སོགས་ཀྱི་བསོད་ནམས་
ཀྱི་དོན་དུ་སློབ་བུ་རྣམས་དྭག་ལ་སྦྱིན་པར་བྱ་ཞིང་བརྟུལ་ཞུགས་ཉི་ཤུ་རྩ་ལྔ་སྦྱིན་པར་བྱའོ། །
རང་གི་ཤ་ལ་སོགས་པ་གང་གཏོང་བ་ལྟ་བུའི་ཤིན་ཏུ་འདོད་པ་འབུལ་ཞིང་ཕྱག་རྒྱ་ཆེན་པོའི་
དངོས་གྲུབ་དོན་དུ་གཉེར་བ་ལ། རྣམ་ཀུན་མཆོག་ལྡན་གྱི་སྟོང་པ་ཉིད་བསྒོམ་པའི་དོན་དང༌།
དེ་ལས་མི་འགྱུར་བའི་བདེ་བ་ཆེན་པོ་བྱང་ཆུབ་ཀྱི་སེམས་མངོན་དུ་བྱེད་པ་ཡེ་ཤེས་ཚོགས་ཀྱི་
དོན་དུ་དབང་གོང་མ་གསུམ་སྦྱིན་ཞིང་། དབང་བཞི་པ་མན་ངག་གིས་བརྗོད་པར་བྱའོ། །ཞེས་
བཅོམ་ལྡན་འདས་ཀྱི་དབང་གི་ངེས་པའོ། །དེ་ལྟར་ནག་པོའི་ཉ་གཙོ་བོར་བྱས་པའི་ཉ་བཅུ་
གཉིས་པོ་རྣམས་ལ་དབང་བསྐུར་བ་དང་སྐུ་གཟུགས་སོགས་རབ་གནས་བྱ་ཞིང་། དེ་བཞིན་དུ་
རྒྱུ་སྐར་དང་སྦྱོར་བ་དགེ་བའི་ཉིན་ཞག་གཞན་ལའང་བྱ་རུང་ངོ༌། །ནག་པའི་ཉ་ལ་དཀྱིལ་
འཁོར་བྲིས་ནས་སམ་ཡང་ན༵་དཀྱིལ་འཁོར་བྲིས་པ་མེད་པར་ཡང་རུང༌། མཐའ་དག་ཡོན་
ཏན་གཏེར་དུ་གྱུར་པ་རྒྱུད་ཀྱི་རྒྱལ་པོ་ཆེན་པོ་ནི་སློབ་མ་རྣམས་ལ་བསྟན་པའི་སླད་དུ་ལྷའི་
རྣལ་འབྱོར་བསྒོམ་པ་སྔོན་དུ་བཏང་ནས་ཕྱི་རོལ་གྱི་རྣལ་འབྱོར་མ་རྣམས་དག་ལྭ་བཟའ་བ་
333

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དང་བཏུང་བ་ལ་སོགས་པས་མཆོད་པ༵་བྱའོ། །ཅི་སྟེ་མཆོད་པའི་ཡོ་བྱད་མ་ཚོགས་ནས་ནག་
པའི་ཉ་ལ་མཆོད་པ་མེད་པར་གྱུར་ན་དེའི་ཚེ་ལོ་གཅིག་དག་ཏུ་ནི་རྒྱུད་ཀྱི་རྒྱལ་པོ་དག་ལས་
ཞེས་པ་དག་ནི་ཞེས་པ་སྟེ། བླ་མས་བསྟན་པ༵ ར་མི་བྱའོ། །ཅི་སྟེ་སློབ་མར་འོས་པ་འབྱོར་མེད་
འགས་རྒྱུད་དོན་དུ་གཉེར་ན་འབྱོར་ལྡན་སློབ་མ་གཞན་གྱིས་ཉ་བཅུ་གཉིས་སུ་རྣལ་འབྱོར་མ་
མཆོད་པ་བྱས་ནས་དེའི་བསོད་ནམས་ཀྱི་ཚོགས་ཀྱི་ཞར་ལ་གཞན་དག་གིས་ཀྱང་མཉན་པར་
བྱའོ། །འདིར་ཕྱིའི་བགེགས་ཞི་བའི་དོན་དུ་རྟག་ཏུ་ཚེས་བརྒྱད་དང་བཅུ་བཞི་ལ་རྣལ་འབྱོར་མ་
རྣམས་ལ་མཆོད་པ་ཇི་འབྱོར་བྱ་བ་དང༌། འབྱུང་པོ་རྣམས་ལ་ཉིན་ཞག་སོ་སོར་གཏོར་མ་སྦྱིན་
པ་དང༌། སངས་རྒྱས་ལ་མཆོད་པ་མཎྜལ་སོགས་བྱ་བ་ནི། ཁྱིམ་གནས་ནོར་ལྡན་རྣམས་ཀྱི་
ངེས་པའོ། །ཀུན་སྤངས་ཀྱི་སློབ་མ་ལ་ནི་མཆོད་པ་དེ་ལྟ་བུ་ངེས་པ་མེད་པས་དེ་རྣམས་ལ་རྒྱུད་
བསྟན་པ་ལ་མཆོད་པའི་ངེས་པ་བླ་མ་རྣམས་ཀྱིས་ཀྱང་མི་བྱ་སྟེ། གང་ཕྱིར་སངས་རྒྱས་དང་རྡོ་
རྗེ་རྣལ་འབྱོར་མ་རྣམས་ཀྱང་ལྷག་པའི་བསམ་པ་གཙོ་བོར་འཛིན་པར་བྱེད་ཀྱི་མཆོད་པ་
སོགས་ཀྱི་དངོས་པོ་གཙོ་བོར་འཛིན་པར་བྱེད་པ་མ་ཡིན་པའི་ཕྱིར་རོ། །རྒྱུད་བསྟན་པའི་
མཆོད་པའི་ངེས་པའོ། །དེ་ནས་དབ༵ང་གི་དོན་དུ་ས་ནི་ཡོངས་སུ་བརྟག་སྟེ་ལས་དང་རྗེས་སུ་
མཐུན་པ་གཟུང་བ་དང༌། ནགས་ཚལ་དང་གྲོང་ཁྱེར་དང་གྲོང་རྡལ་དང་གྲོང་གི་ཕྱོགས་ཀྱི་ཆུ་
གང་ལ་གང་ཤིས་དགུ་དང་། སྦྱིན་སྲེག་གི་ཐབ་ཁུང་རྣམས་ཀྱི་མཚན་ཉིད་དང་ནི་བུམ་པ་དང་
བཅས་པའི་རྡུལ་ཚོན་དང༌། སྦྱིན་སྲེག་དང༌། ཕུར་བུ་དང་འཁྲུལ་འཁོར་ལ་སོགས་པ་དྭང༌།
སློབ་མ་རྣམས་ནི་བསྡུ་བ་དག་དང་། གང་ཡང་རྒྱལ་བའི་བདག་པོ་མཆོག་གི་དཀྱིལ་འཁོར་
བྲཱི་བ༵་དྭག་ཤེས་ནས་རྡོ་རྗེ་སློབ་དཔོན་གྱིས་ནི། ཞི་སོགས་དགེ་བའི་ལས་དང༌། བསད་
བསྐྲད་སོགས་དྲག་པོའམ་མི་དགེའི་ལས་ཀྱི་འབྲས་བུ་བསྒྲུབ་པའི་སླད་དུ། ཞི་བ་དང་རྒྱས་པ་
ལ་སོགས་ལས་བཅུ་གཉིས་པོ་མཐའ་དག་རབ་ཏུ་བྱའོ་ཞེས་སྤྱིར་བསྟན་པ་སྟེ་རྒྱས་པར་རྗེས་
.334

དུས་འཁོར་དབང་ལེ་འགྲེལ།
སུ་འཆད་པར་འགྱུར་རོ། །གདུག་པའི་སློབ་དཔོན་རྫས་ལ་ཆགས་པས་དཀྱིལ་འཁོར་བྲི་བ་
སོགས་ཚུལ་བཞིན་ཤེས་པ་མེད་པ་དག་གིས་རྫས་ཀྱི་དོན་དུ་དབང་བསྐུར་བ་སོགས་ནི་དམྱལ་
བར་འགྲོ་བར་ཤུགས་ཀྱིས་བསྟན་ཏོ། །ས་བརྟག་པ་ལ་འཇིག་རྟེན་གྱི་ཐ་སྙད་ཀྱི་ས་ཡི་རིགས་
ནི་སོ་སོའི་ཡོན་ཏན་གྱི་དབ༵ ང་གིས་རྣམ་པ་བཞིར་འགྱུར་བ་ནི་དམངས་རིགས་དང་རྗེའུ་དང་
རྒྱལ་པོ་དང་བྲམ་ཟེ་སྟེ་རིམ་པ་བཞིན་སའང་ཁ་དོག་གནག་དང་སེར་དང་དམར་བ་དང་ནི་རི་
བོང་འཛིན་པ༵་ལྟར་དཀར་བའི་ཁ་དྭོག་རྣམས་ཀྱིས་རིགས་དེ་དག་ཏུ་རིག་པར་བྱ་སྟེ་དམངས་
རིགས་གནག་པ་ནས་བྲམ་ཟེ་རིགས་དཀར་བའི་བར་དུའོ། །དེ་བཞིན་དུ་དྲིའི་དབང་དུ་བྱས་ན་
རུལ་བ་རྣག་གི་དྲི་ལྟ་བུ་དམངས་རིགས་དང༌། ཆུ་ལས་སྐྱེས་པ་ལན་ཚའི་དྲི་ཅན་རྗེ་རིགས་
དང་། པདྨའི་དྲི་ལྟ་བུ་རྒྱལ་རིགས་དང་། མཆོག་གི་དྲི་སྟེ་ཙན་དན་སོགས་དྲི་བཟང་མཆོག་གི་
དྲི་བྲོ་བ་རྣམས་བྲམ་ཟེའི་རིགས་ཏེ་དེ་ལྟར་རིམ་པས་ནོར་གྱི་བློ་གྲོས་མའམ་ནོར་ལྡན་མ་ཞེས་
པ་ས་གཞིའི་མིང་སྟེ་ས་གཞི་རིགས་བཞི་དག་ཏུ་འགྱུར་རོ། །རོ་ཡི་དབང་དུ་བྱས་ན། སྐྱུར་བ་
དྭང་ལན་ཚྭ་བའི་རོ་ནི་དམངས་རིགས་དང༌། མངར་དང་ཚྭ་བ་རྗེ་རིགས་དང་མི་བདག་སྟེ་
པངར་བ་རྗེ་རིགས་དང་ཚ་བ་རྒྱལ་རིགས་སོ། །དེ་དག་ལས་གཞན་པ༵་ཁ་བ་བསྐ་བ་གཉིས་པོ་
དག་ནི་གཉིས་སྐྱེས་བྲམ་ཟེའི་རིགས་སོ། །དེ་ནས་ཞི་སོགས་ལས་ཀྱི་དབྱེ་བའི་ཁྱད་པར་ནིས་
ཁ་དོག་དཀར་པོ་དག་ནི་ཞི་བ་དང་རྒྱས་པ་ལ་སྟེ། སྤྱིན་ནག་པོ་དང་མཚུངས། བསད་པ་དང་
བསྐྲད་པ༵་དག་ལྭ་ཡང་ངོ་། །དམར་པོ་དབང་དང་དགུག་པ་ལ་སྟེ། མཆོག་གི་གསེར་དྭང་
མཚུངས་པ༵་སེར་པོ་ནི་རེངས་དྭང་རྨོངས་པ་ཡི་ལས་དག་ལ་ཡང་འགྱུར་རོ། །ཡང་ཡིག་ལས་
དུག་གཞིལ་བ་ལ་སོགས་པ་ཞེས་པ། དབྱེ་བ་དང༌། རིམས་བསྐྱེད་པ་དང༌། ཕུར་བུས་གདབ་
པ་རྣམས་ལ་ཞི་སོགས་ལས་བཞི་སྔ་མའི་རིམ་པ་ཇི་ལྟ་བས་འགྱུར་རོ། །འདིར་ལས་ཀྱི་ཆ་ནི་
ཐམས་ཅད་པ་དག་ལྭ་ལྗང་གུར་འགྱུར་ཏེ། ལྗང་གུ་འདི་ནི་ཁ་དོག་ལྔ་པ་དང་ནི་རིགས་ལྔ་པ་
335

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མཐའ་མ་གདོལ་པའམ་མཐར་སྐྱེས་དྭག་གི་རིགས་ཡིན་ལ། ཁ་དོག་ཀྱང་སྔ་མ་བཞི་ལལམ
གཞན་པའི་ལྔ་པ་ལྗང་གུ་ནམ་མཁའི་ཁ་དོག་ཉིད་དོ། །ས་གང་ལ་རོ་དང་དྲི་རྣམས་ཐམས་ཅད་
དང་ལྡན་པ་ནི་ལས་མཐའ་དྭག་གི་ཡོན་ཏན་གཏེར་དེ་ནི་རྣལ་འབྱོར་པ་ཡིས་ནམ་མཁའི་
ཁམས་ཉིད་དུ་རིག་པར་བྱའོ། །དེ་ལྟར་ས་བརྟག་པའི་ངེས་པའོ། །གལ་ཏེ་ཞི་སོགས་ལས་ཀྱི་
དོན་དུ་དེ་འདྲའི་མཚན་ཉིད་ཐམས་ཅད་གཅིག་ཏུ་ཚང་བ་ཕྱོགས་ཀྱི་ཆ་ཐམས་ཅད་དུ་རྙེད་
དཀའ་ན་ཡང་དུས་འཁོར་རྩ་བའི་རྒྱུད་དུ་གསུངས་པ། འདིར་གང་དུ་ལས་དང་རྗེས་སུ་མཐུན་
པའི་ས་མེད་ན་དཀྱིལ་འཁོར་བྱ་བའི་གཞི་དེ་ཆུའམ་རྡོ་བ་ལ་ཐུག་གི་བར་དུ་བརྐོས་ནས་དེར་
ལས་དང་མཐུན་པའི་སས་བཀང་ལ་ས་དཀར་པོ་ལ་ཙན་དན་གྱི་ཆུ་དང༌། དམར་པོ་ལ་པདྨའི་
ཆུ་དང་ཙན་དན་དམར་པོའི་ཆུ་དང་། སེར་པོ་ལ་རྟ་བོང་མི་ཡི་གཅིན་དང༌། ནག་པོ་ལ་ཤ་རུལ་
བའི་ཆུས་བྲན་པར་བྱས་ཏེ། རོ་བྲོ་བའི་དོན་དུ་ས་ནག་པོ་ལ་ལན་ཚྭ་དང་བསྒྱུར་བ་བསྲེ་བར་བྱ་
ལ༑ སེར་པོ་ལ་བུ་རམ། དམར་པོ་ལ་ཚ་བ་གསུམ་དཀར་པོ་ལ་ཁ་བ་བསྐ་བ་བསྲེ་བར་བྱ་ཞིང་།
ལྗང་གུ་ལས་ཐམས་ཅད་པ་ཉིད་ཀྱི་ཕྱིར་ཅི་ཡང་བསྲེ་བར་མི་བྱའོ། །དེ་བཞིན་ལས་སོ་སོ་དང་
མཐུན་པའི་གཏེར་གཞུག་པ་ནི། ནག་པོ་ལ་ནི་གསད་པ་ལ་མི་རུས་དང༌། བསྐྲད་པ་ལ་བྱ་རོག་
གི་མཇུག་སྒྲོ་དང༌། སྡང་བ་ལ་བོང་བུའི་རུས་པའོ། །སེར་པོ་ལ་ནི་ཕུར་བུས་གདབ་པ་ལ་ལུག་
གི་རྭ་དང༌། རེངས་པ་ལ་བ་བླ། རྨོངས་པ་ལ་སྤྲུལ་གྱི་མགོའམ་ཤའོ། །དམར་པོ་ལ་ནི། དབང་
ལ་གི་ཝཾ། དགུག་པ་ལ་མཚལ། བསྐྱོད་པ་ལ་སྡོང་རོས་སོ། །དཀར་པོ་ལ་ནི་ཞི་བ་ལ་ཤེལ་དང༌།
རྒྱས་པ་ལ་དུང་དང༌། རིམས་འཕྲོག་པ་དང༌། བསྲེག་པ་ལ་མུ་ཏིག་གོ། །ལྗང་གུ་ལ་ཅུང་ཟད་མི་
གཞུག་པའམ། ཅི་སྟེ་ཐུན་མོང་གི་ལས་ཐམས་ཅད་པ་ཡིན་ན་ས་ཡི་སྙིང་པོར་རིན་ཆེན་ལྔ་
གཞུག་པར་བྱའོ། །དཀར་པོ་དང་དམར་པོ་ལ་ཡང་རིན་ཆེན་ལྔ་གཞུག་གོ། །ལས་ཐམས་ཅད་
པ་ལ་དྲག་པོའི་རྫས་རྣམས་སྤང་བར་བྱ་སྟེ། ལས་ཐམས་ཅད་པ་ཞེས་པ། ཞི་བ་སོགས་དང་
336

དུས་འཁོར་དབང་ལེ་འགྲེལ།
དབང་ལ་སོགས་པ་ལས་དྲུག་པོ་ཐམས་ཅད་བྱེད་པ་ཡིན་གྱི་བསད་པ་སོགས་དང་ཕུར་བུས་
གདབ་པ་སོགས་དྲུག་ནི་མ་ཡིན་ནོ། །དེ་དག་ས་བརྟག་པའི་ངེས་པའོ། །ད་ནི་ལས་ཀྱི་དོན་དུ་
ཕྱོགས་ཀྱི་ཆ་གསུངས་པ། གྲོང་སྤྱིའི་དབང་ལྡན་དང་ནི་བྱང་གི་ཕྱོགས་ཀྱིས་གཞི་དག་ལ་རིམ་
བཞིན་ལས་སོ་སོ་བའི་ཞི་བ་དྭང་ནི་རྒྱས་པ་དག་ཏུ་འགྱུར་བ་སྟེ། དབང་ལྡན་དུ་ཞི་བ། བྱང་
དུ་རྒྱས་པའོ། །དེ་ཡང་རྒྱལ་པོ་ཆེན་པོའི་གནས་ཀྱི་ཕྱོགས་བརྒྱད་ན་རོ་སྲེག་པ་སོགས་ཀྱི་དུར་
ཁྲོད་བརྒྱད་ཡོད་པ་དེར་ནི་དབང་ལྡན་དང་བྱང་དུ་ཞི་རྒྱས་མི་འགྲུབ་པས་རྒྱལ་པོའི་ཁབ་ཀྱི་
དབང་ལྡན་དང་བྱང་དུ་ཞི་རྒྱས་བྱའོ། །ལས་ལྷག་མ་ལ་ཁྱད་མེད་དོ། །དེ་བཞིན་དུ་མེ་ཡི་
མཚམས་དང་ཤར་གྱི་ཕྱོགས་ཆར་ནི། རིམ་པར་རབ་ཏུ་གསལ་ཞིང་ངེས་པར་གསད་པ་དག་
དང་བསྐྲད་པའོ། །བསྐྲད་པ་དང་དབྱེ་བ་ཕྱོགས་འདྲ་སྟེ་ཤར་དུའོ། །བདེན་བྲལ་དྭང་ནི་ལྷོ་
ཕྱོགས་སུ་ཡ༷ང་གསལ་བར་རྟག་ཏུ་དབ༵ ང་དུ་བྱ་དང་དགུག་པ་དག་ཀྱང་ངོ༌། །རླུང་གི་
མཚམས་དང་ནུབ་ཀྱི་ཕྱོགས་སུ་ངེས་པར་ནི་ཀྱེ་མཆོག་གི་མི་བདག་ཞེས་བོས་ནས་རེངས་པ༷
དྭང་ནི་རྨོངས་པ་བྱའོ། །ཕུར་བུས་གདབ་པ་ཡང་ནུབ་ཏུའོ། །གྲོང་གི་དབུས་སུ་ལས་ཐམས་
ཅད་པའི་ཐབས་དང་སྦྱིན་སྲེག་སྔགས་པས་བྱའོ། །གྲོང་གི་ཕྱོགས་བརྒྱད་ཀྱི་ཆར་ལས་སོ་སོ་
བྱེད་པའི་ངེས་པའོ། །བཞི་པ་ཐབ་ཁུང་ལ་སོགས་པའི་མཚན་ཉིད་ཀྱི་ངོ་བོ་ཉིད་ཀྱི་གནས་པ་
ནི༑ ཐབ་ཁུང་གྲོང་གི་སོགས་ཚིགས་བཅད་བཅུ་པ་ནས་ཉེར་གཉིས་པའི་བར་གྱིས་བསྟན་ཏེ།
དང་པོ་ཐབ་ཁུང་གི་མཚན་ཉིད་གསུངས་པ་སྦྱིན་སྲེག་གི་ཐབ་ཁུང་ནི་བཤད་མ་ཐག་པ་ལྟར་
གྲོང་གི་ཕྱོགས་བརྒྱད་པོ་དེ་དག་ཏུ་ངེས་པར་རབ་ཏུ་བྱ་བར་འགྱུར་ཏེ། ཐབ་ཁུང་གི་དབྱིབས་
ནི༑ ཞི་བ་ལ་ཟླུམ་པོ་དང་ནི་རྒྱས་པ་ལ་ཆུ་གཏེར་ཟུར་ཏེ་གྲུ་བཞི། གསད་པ་ཟླ་ཁམ་སྟེ་གཞུའི་
རྣམ་པ་དང༌། དབྱེ་བ་ལ་ཟུར་ལྔ་པ༵་དང༌། རང་བཞིན་ཡོན་ཏན་དབང་གིས་ཞེས་པ་བར་གྱི་
གསལ་བྱེད་དེ་ལས་ཀུན་ལའང་དེ་ལྟར་ཡོན་ཏན་དབང་གིས་དབྱིབས་དེ་ལྟར་འགྱུར་བ་ཤེས་
337

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པར་བྱས་ཏེ། དགུག་པ་ལ་ཟུར་བདུན་པ༵་དང༌། དབང་ལ་ཟུར་ནི་གསུམ་པ༵་དང༌། ཞེས་སོ། །
འགྲེལ་པར་ཟུར་གསུམ་པ་སྔོན་དུ་གསུངས་ཀྱང་རྒྱུད་རྩ་བར་སྡེབ་སྦྱོར་གྱི་དབང་གིས་སོ། །
རྨོངས་པ་ལ་ཟུར་དྲུག་པ༵་དང༌། རེངས་བ་ལ་ཟུར་བརྒྱད་པར་འགྱུར་རོ། །འདི་རྣམས་ཀྱི་
མཚན་ཉིད་སྦྱིན་སྲེག་གི་ཆོ་ག་ལས་འཆད་པར་འགྱུར་རོ། །འདིར་བསྟན་ཐབ་ཀྱི་དབྱིབས་དང་
མཆོག་མི་འགྱུར་བ་དང་མདོར་བསྡུས་བཞི་པར་གསུངས་པ་དག་མི་འདྲ་བ་ནི་མེ་ལྷ་མཚན་མ་
དང་སྲེག་རྫས་རྣམས་ཀྱི་དབང་གིས་དོན་ལ་འགལ་བ་མེད་ཀྱང་གཙོ་བོར་མདོར་བསྡུས་བཞི་
པ་ལས་གགསུངས་ལྟར་བཟུང་ཞེས་བཤད། ཁམས་སོ་སོའི་རིགས་ཀྱི་དབང་གིས་ཐབ་དེ་དག་
རྣམས་ཀྱི་སྙིང་པོའི་མཚན་མ་ནི། ཐབ་ཁུང་ཟླུམ་པོའི་པདྨའི་ལྟེ་བར་མཚན་མ་ནི་པདྨ་གྲུ་བཞི
པ་ལ་འཁོར་ལོ་དང༌། གཞུའི་རྣམ་པ་ལ་གྲི་གུག་དང་ཟུར་ལྔ་པ་ལ་རལ་གྲི་དང་ཟུར་གསུམ་པ་
ལ་མདའ་ཞེས་བྱ་བ་དང་ཟུར་བདུན་པ་ལ་རྡོ་རྗེ་ལྕགས་ཀྱུ་དང་ཟུར་བརྒྱད་པ་ལ་ལྕགས་སྒྲོག་
དག་དང་ཟུར་དྲུག་པ་རྨོངས་པ་ལ་སྤྲུལ་ལོ། །རྒྱུད་འདིར་སྦྲུལ་དང་ལྕགས་སྒྲོག་གོང་གི་གོ་
རིམ་ལས་བཟློག་པ་ནི་སྡེབ་སྦྱོར་གྱི་དབང་གིས་སོ། །ཐབ་ཁུང་གི་མཚན་མའི་ངེས་པའོ། །དེ་
ནས་ཐབ་ཀྱི་ཚད་གསུངས་པ་ཟླུམ་པོ་ནི་ཁྲུ་གཅིག་པ་དང༌། གྲུ་བཞི་པ་ཁྲུ་གཉིས་དང༌། གཞུའི་
རྣམ་པ་ཁྲུ་ཕྱེད་པ་དང༌། ཟུར་ལྔ་པ་ནི་ཞི་ཐབ་དང་འདྲ་བར་གཅིག་ནི་ཁྲུ་སྟེ་ཞེས་ཁྲུ་གཅིག་གོ། །
དགུག་ཐབ་ཟུར་བདུན་པ་ནི་མཁའ་དུས་ཏེ་སོར་བཞི་བཅུ་དང༌། དབང་ཐབ་ཟུར་གསུམ་པ་
སོར་མཁའ་མིག་སྟེ་ཉི་ཤུ་དང་། ཟུར་དྲུག་པ་ནི་མཁའ་མེ་སྟེ་སོར་སུམ་ཅུ་དང་ཟུར་བརྒྱད་པ་ནི་
སོར་མཁའ་དུས་ཞེས་དྲུག་ཅུ་ཐམ་པ་དག་གི་ནི་སོར་དུ་འགྱུར་རོ། །ཐབ་དེ་ཐམས་ཅད་ཀྱི་
རང་རང་གི་ཐད་ཀའི་ཚད་ཀྱི་ཕྱེད༵་ཀྱི་ཡན་ལག་གམ་ཚད་ནི་ཟབས་ཡིན་པ་སོགས་གོང་འོག་
རིམ་པར་སྦྱར་ལ། དྲུག་གི་ཆ༷་ཤས་དང༌། ཉི་མ་སྟེ་བཅུ་གཉིས་ཀྱི་ཆ་ཤས་དང་། ཡང་ཉི་མའི་
ཚྭ་ཤྭས་དྭག་གིས་རིམ་བཞིན་ཟབས་དང༌། ཁ་ཁྱེར་དང༌། མཆུ་དང༌། མཚན་མའི་ཕྲེང་བར་
338

དུས་འཁོར་དབང་ལེ་འགྲེལ།
འགྱུར་ཏེ། མཚན་མའི་ཕྲེང་བ་དེ་གང་དུ་བྱ་ཞེ་ན་ཁ་ཁྱེར་དག་གི་སྟེང་དུ་ལས་སོ་སོའི་རིགས་
ཀྱི་དབང་གིས་གོང་བཤད་པདྨ་ལ་སོགས་པའི་མཚན་མ་བརྒྱད་པོ་དེ་དག་ཕྱོགས་ཀུན་ནས་
འཁོར་བར་གནས་སོ། །ཁྭ་ཁྱེར་གྱི་ཕྱི་རོལ་དུ་ཡང་ཆུ་སྐྱེས་ཀྱི་འདབ་མ་རྣམས་ཡོད་པར་
མཛོད་ཅིག་ཀྱེ་མི་བདག་ཆུ་སྐྱེས་འདབ་མ་དེ་ནི་ཞི་རྒྱས་ཀྱི་ཐབ་ལ་བྱ་སྟེ་ཐབ་གཞན་ལ་མིན་
ཞིང་དེ་དག་གི་རྩིག་པའི་ཕྱི་རོལ་དུ་གཞན་བྱ་བ་འཆད་པར་འགྱུར་རོ། །ཡང་ན་ལས་ནི་
ཐམས་ཅད་ལ་ཡང་ཐབ་ཁུང་གི་དབུས་སུ་རྡོ་རྗེར་འགྱུར་ཏེ་རྡོ་རྗེའི་མཚན་མ་བྲི་བ་ཁོ་ནར་
བྱས་ཀྱང་རུང་ངོ་། །ད་ནི་ས་ལ་ཕྱོགས་བཅུར་གདབ་པའི་ཕུར་པ་དྭག་གི་དབྱེ་བ་བརྒྱད་
གསུངས་ཏེ། གང་ཞེ་ན་ཞི་བ་ལ་ཤིང་ནྱ་གྲོ་དྷ་ཡི་ཕུར་པ་དྭང༌། དེ་བཞིན་རྒྱས་པ་ལ་ཨཱ་ཤྭཏྱཱ་ཀ་
དང༌། གསད་པ་ལ་རུས་པ་དང་བསྐྲད་པ་ལྕགས་དང༌། དབང་ལ་སེང་ལྡེང་ལས་སྐྱེས་པའམ་
བྱས་པ་དང༌། དགུག་པ་ལ་ཤིང་ཙུ་ཏ་ལས་སྐྱེས་པ་དང༌། རེངས་པ་ལ་བིལ་བ་ལས་སྐྱེས་པ་
དང་། རྨོངས་པ་ལ་ཤིང་ཨ་རྐུ་ལས་སྐྱེས་པ་དང་བརྒྱད་དོ། །ལས་ཐམས་ཅད་པ་ལ་ཨུ་དུམྦཱར་
ལས་སྐྱེས་པའི་ཕུར་པའོ། །དེ་ནས་བུམ་པ་གསུངས་ཏེ། ལས་ཀྱི་ཁྱད་པར་གྱི་ཕུར་པ་སོ་སོར་
བཤད་པ་དེ་བཞིན་དུ་ཞི་བ་ལ་ཤེལ་གྱི་བུམ་པ༵་དང་ནི། རྒྱས་པ་ལ་དངུལ་མཆོག་གི་རང་
བཞིན་གྱི་བུམ་པ་དང༌། བསད་པ་ལ་དཔལ་ལྡན་ཐོད་པ་སྟེ་མིའི་ཐོད་པ་དྭག་དང༌། བསྐྲད་པ་
དང༌། དབྱེ་བ་ལ་ལྕགས་ཀྱི་བུམ་པ་དང༌། དགུག་པ་ལ་ཟངས་ཞེས་བྱ་བ་དང༌། དབང་ལ་
གསེར་གྱི་བུམ་པ་དང་། རབ་གསལ་ངེས་པར་རྨོངས་པ་ལ་ཤིང་ལས་སྐྱེས་པའི་བུམ་པ་དང༌།
རེངས་པ་ལ་ས་ཡི་རང་བཞིན་གྱི་བུམ་པ་ཡིན་ནོ། །ཞི་རྒྱས་ཀྱི་བུམ་པ་དེ་དག་གི་ཚད་ནི་བུམ་
པའི་ལྟོ་བཟླུམ་པོ་ནི་ཐད་ཀར་བརྒྱད་གཉིས་སོར་དུ་བརྗོད་དེ་སོར་བཅུ་དྲུག་ཡིན་པས་དབུས་
སྦོམ་པ་དེའི་མཐའ་བསྐོར་སུམ་འགྱུར་རོ། །གཉིས་ཀྱིས་བསྒྱུར་བའི་བཅུ་ཡིས་དཔ༵ངས་ཞེས་
པ་བུམ་པའི་ལྟོ་བའི་འོག་ནས་སྟེང་གི་ཁའི་བར་གྱི་དཔངས་ཚད་སོར་ཉི་ཤུ་ཡོད་པ་དང༌། སོར་
339

༼༣༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གཉིས་དྭག་གིས་མཆུ་ཕྱོགས་ཀུན་ཏུ་འཕྱང་བའི་ཞིང་སོར་གཉིས་སོ། །ཁའི་བུག་པའི་
མཚམས་ནས་མར་སོར་དྲུག་གི་དཔངས་ཚད་ཅན་གྱི་མགྲིན་པ༵་ཕྲ་བའོ། །སོར་བརྒྱད་ཁ་
ཞེས་པ་སྟེང་གི་མཆུའི་མཐའ་ནས་མཐར་ཐད་ཀར་སོར་བརྒྱད་ཡོད་པས་སོར་བརྒྱད་ཆ་གསུམ་
དུ་བྱས་པའི་ཆ་གཉིས་ནི་དབུས་ཀྱི་མགྲིན་པའི་བུ་གའོ། །ལྷག་མ་ཆ་གཅིག་ནི་མཆུ་ཕན་ཚུན་
གྱི་ཞེང་ངོ་། །དེ་ལྟར་ཚད་དང་ལྡན་ཞིང་རི་བོང་འཛིན་པ༵་ལྟར་དཀར་བའི་བུམ་པ་ནི་ཞི་རྒྱས་
ཀྱི་ལས་དག་ལའོ། །ཚད་དང་ཁ་དོག་འདི་དབང་སོགས་ལས་གཞན་གྱི་བུམ་པ་ལ་ནི་མིན་ནོ།།
གལ་ཏེ་ཞི་རྒྱས་ལ་ཤེལ་དང་དངུལ་གྱི་བུམ་པ་དག་མེད་ན་སའི་རང་བཞིན་གྱི་བུམ་པ་ནག་པོ་
མིན་པ་དང་རྩ་བ་སྟེ་ཞབས་གདན་མེད་པ་རྣམས་འབྲས་སཱ་ལི་བཏགས་པའམ་ཙནྡན་གྱིས་
བྱུགས་ནས་དཀར་པོར་བྱའོ། །དེ་བཞིན་རྩ་བའི་རྒྱུད་ལས་གསུངས་པ། བསད་པ་ལ་མི་ཐོད་
དུར་ཁྲོད་ཀྱི་སོལ་བའི་ཕྱེ་མ་དང་མིའི་ཞག་གིས་བྱུགས་ཏེ་ནག་པོར་བྱའོ། །བསྐྲད་པ་དང་དབྱེ་
བ་ལ་བུམ་པ་མགྲིན་པ་རིང་པོ་སོར་བརྒྱད་པ་འཁྱོག་པོ་ལུས་ཕྲ་བ་ཟླུམ་པོ་སོར་བཅུ་གཉིས་པ་
སྲིད་དུ་སོར་ཉེར་བཞི་དང༌། མཆུ་སོར་གཅིག །ཁ་སོར་དྲུག་པའོ། །དབང་དང་དགུག་པ་
འཇིག་རྟེན་ཐ་སྙད་ཀྱིས་བཟོ་བོས་ཇི་ལྟར་བྱས་པའོ། །རེངས་བ་ལ་སྦོམ་ཐུང་སྟེ་དཔངས་ཟླུམ་
པོ་དང་འདྲ་བར་སོར་བཅུ་དྲུག་པ། མགྲིན་པ་སོར་བཞི། ཁ་སོར་དྲུག །མཆུ་མཐུག་པོ་སོར་
གཉིས་པའོ། །ལས་ཐམས་ཅད་པར་ཞི་སོགས་དབང་སོགས་ཀྱི་ལས་ལ་གསུང་པ་རྣམས་
བཟུང་བར་བྱའོ། །དེ་ནས་ཞི་བ་ལ་སོགས་པའི་དུས་གསུངས་པ། སྔ་དྲོ་ཡི་ཐུན་ཚོད་ནས་ནི་
བཟུང་སྟེ་ཉིན་མཚན་གྱི་ཐུན་བརྒྱད་བྱས་པའི་ཐུན་བརྒྱད་པོ་རྣམས་ཉིན་ཞག་སོ་སོའི་དུས་སུ་
ཞི་དང་རྒྱས་པ་སོགས་ལ་འགྱུར་ཞེས་པ་ཐུན་དང་པོ་ལ་ཞི་བ། གཉིས་པར་རྒྱས་པ། གསུམ་
པར་བསད་པ། བཞི་པར་བསྐྲད་པ། ལྔ་པར་དབང་། དྲུག་པར་དགུག་པ། བདུན་པར་རྨོངས་
པ༑ བརྒྱད་པར་རེངས་པ་བྱའོ་ཞེས་པ་ཐུན་མཚམས་ཀྱི་ངེས་པ་སྟེ་སྦྱིན་སྲེག་འབའ་ཞིག་ཏུ་མ་
340

དུས་འཁོར་དབང་ལེ་འགྲེལ
ཟད་ལས་སྒྲུབ་པ་ཐམས་ཅད་ལ་ཡང་དུས་དེ་ཡིན་ནོ། །དེ་བཞིན་ཐུན་མཚམས་དེ་ཡི་ཐུན་ཕྱེད་
དྭག་ལ་ཉིན་དང་མཚན་མོའི་དུས་སུ་ལས་བརྒྱད་དག་ནི་རབ་ཏུ་བྱ་བ་ཡིན་ཏེ་ཉིན་གྱི་སྔ་དྲོའི་
ཐུན་ཕྱེད་སྔ་མ་ལ་ཞི་བ་དང༌། ཕྱེད་ཕྱི་མ་ལ་རྒྱས་པ་དང༌། དེ་བཞིན་མཚན་མོའི་ཐུན་ཕྱེད་སྔ་
མ་ལ་ཞི་བ་དང༌། ཕྱེད་ཕྱི་མ་ལ་རྒྱས་པ་བྱ་བ་སོགས་སྟེ། འདིར་ཐུན་མཚམས་དང་། ཐུན་ཕྱེད་
གཉིས་གསུངས་པ་ནི། འཆད་འགྱུར་འདུག་སྟངས་བཅིངས་ནས་ཐུན་ཚོད་གཅིག་གི་བར་དུ་
སྦྱིན་སྲེག་བྱེད་པར་མ་ནུས་ན་དེའི་ཐུན་ཕྱེད་གཅིག་སྦྱིན་སྲེག་བྱས་ནས་ལས་བསྒྲུབ་པར་བྱ་
ཞེས་ཤེས་པའི་ཆེད་དུ་གཉིས་ཀ་གསུངས་སོ། །ཉི་མ་གུང་དང་མཚན་ཕྱེད་དག་ནི་ཉིན་དང་
མཚན་མོའི་དུས་སུ་ཞི་བ་དག་ལ་སྤང་བར་བྱ་སྟེ་དེ་དག་གདུག་པའི་དུས་ཡིན་པས་ཞི་རྒྱས་ཀྱི་
ལས་ལ་སྤང་དགོས་སོ། །གཞན་ཡང་འཆར་བའི་དུས་སྦྱོར་ལ་མིག་དམར་སྤེན་པ་དུས་མེ་སྟེ་
གདུག་པའི་གཟའ་རྣམས་གནས་པ་དག་ནི་འཆི་བའི་འཇིགས་པར་བྱེད་པ་དེ་བཞིན་ཉིད་དུ་
འཇིག་རྟེན་ན་རབ་ཏུ་གྲགས་པ་ཡིན་པས་དེ་དག་ལ་ཞི་རྒྱས་ཀྱི་ལས་མི་བྱ་ཞིང༌། གུང་གཉིས་
དང་གདུག་པའི་དུས་སྦྱོར་དེ་དག་དྲག་པོའི་ལས་ལ་གཟུང་བྱ་ཡིན་ནོ། དེ་ནས་ཞི་སོགས་ཀྱི་
ཡམ་ཤིང་གསུངས་པ། འོ་མ་དང་བཅས་པའི་ཤིང་གི་ཡུམ་ཤིང་མདའ་བརྒྱ་སྟེ་ལྔ་བརྒྱ་ནི་ཞི་
དང་རྒྱས་པ་དག་ལ་ཡིན་ཏེ། འོ་མ་ཅན་གྱི་ཤིང་ལྔ་ནི། ཨུ་དུམྦཱར་དང༌། ཨ་ཤྭཏྠི་དང༌། ནྱ་གྲོ་
དྷཱ་དང༌། བརྞཱ་ཊཱི་དང༌། མདྷུ་བྲྀ ཀྴ་ལྔ་སྟེ་ཤིང་འདི་དག་རྒྱ་གར་ན་ཡོངས་སུ་གྲགས་པའོ། །མ་དྷུ་
བྲྀཀཱ་མངར་ཤིང་ཞེས་པ་འདི་ཤོང་པས་རྒུན་འབྲུམ་ཤིང་ཟེར་ཡང༌། རྒུན་འབྲུམ་མིན་ཏེ་མེ་
ཏོག་སེར་པོ་རོ་མངར་བ་ཡོད་པའི་ཤིང་མ་ཧྭ་བོ་དྷི་ན་མང་པོ་ཡོད་པར་བཤད། སྤྱིར་ཟ་ཤིང་
དང་རོ་མངར་པའི་ཤིང་དུ་མ་ཡོད་པར་འདུག །གསད་པ་ལ་ནི་མི་ཡི་རུས་པ་མཐེའུ་ཆུང་གི་
དབྱིངས་སུ་བྱས་པ་ལྔ་བརྒྱའི་གྲངས་སོ། །དབྱེ་བ་དང་བསྐྲད་པ་ལ་ནི་བྱ་རོག་གི་མཇུག་མ་
དག་གི་སྒྲོ་ལྔ་བརྒྱའོ། །དབང་ལ་སེང་ལྡིང་ལས་སྐྱེས་པའི་ཡམ་ཤིང་དང༌། དགུག་པ་ལ་ཀྲེང་
341

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཤུ་ཀཱ་ཏེ་ཅི་ནེ་ཙོ་ཞེས་པ་ནེ་ཙོའི་མཆུ་ལྟར་དམར་བའི་མཚན་མ་ལྡན་པ་ལཱ་ཤའི་ཤིང་ནི་རྒྱ་
སྐྱེགས་ཀྱི་ཤིང་ངོ་། །དེ་ལྟར་ཤིང་དེ་གཉིས་དགུག་པ་ད༵ ང་དབང་ལའོ། །དེ་བཞིན་དུ་ཁྱིལ་ལྟ་
ཡི་ཤིང་དང༌། སྨྱོ་བྱེད་དྷ་དུ་རའི་ཤིང་དགྲ་ནི་ཚད་ཁྲུ་ཕྱེད་པ་སོར་བཅུ་གཉིས་པ་དང་། མདའ་
བརྒྱའི་གྲངས་རྣམས་རིམ་བཞིན་རེངས་པ་དང་ནི་རྨོངས་པ་དག་ལ་སྟེ། ཁྲུ་ཕྱེད་དང་མདའ་
བརྒྱའི་གྲངས་ནི་གཞན་དག་ལའང་ཤེས་པར་བྱ་ཞིང༌། སྦོམ་ཕྲ་ནི་མཐེའུ་ཆུང་ནས་མཐེ་བོའི་
བར་གྱི་ཚད་གང་རུང་སྟེ། ཚད་ལས་ལྷག་པའམ་དམན་པ་གཟུང་བར་མི་བྱ་བ་ཡམ་ཤིང་གི་
ངེས་པའོ། །དེ་ནས་སྦྱིན་སྲེག་གི་སྲེག་རྫས་རྣམས་གསུང་པ། འདིར་ཞི་བ་ལ་བ་ཡི་འོ་མ་དང་
དཱུར་བས་སྦྱིན་སྲེག་བྱ་བ་དེ་བཞིན་འདི་དང་འོག་གི་རྫས་སྦྲགས་ཏེ་ཤེས་པར་བྱ་བ་ལ་རྒྱས་
པར་མ༵ར་དང་། བསད་པར་ཁྲུག་དང༌། བསྐྲད་པ་དབྱེ་བ་ལ་མིའི་ཞག་དང༌། དབང་ལ་ལུས་
ཀྱི་རྡུལ་དང༌། དགུག་པ་ལ་རྡོ་རྗེའི་ཆུ་གཅིན་དང༌། རེངས་པ་ལ་མཆིལ་མ་དང་། རྨོངས་ལ་
ཆུང་རྣམ་བསྲེག་པར་བྱ་སྟེ་གཤེར་བའི་རྫས་འདི་དག་གིས་སྲེག་རྫས་རྣམས་སྦག་པར་བྱའོ། །
གང་དང་གང་ལ་སྦག་པར་བྱ་ཞེ་ན། ཞི་བ་ལ་དཱུར་བ་དང་། རྒྱས་པ་ལ་འབྲུ་སྣ་ལྔ་བུམ་རྫས་ཀྱི་
སྐབས་སུ་འཆད་པ་ལྟར་དང༌། བསད་པ་ལ་ཤཱ་དང་དུག་ལྷན་ཅིག་པ་དང་བཅས་པ༵་དག་དང༌།
དེ་བཞིན་བསྐྲད་པ་དང་དབྱེ་བ་ལ་སྐྱེ་ཚེ་སྟེ་སྐེ་ཚེ་དང༌། ལན་ཚྭ་ལྷན་ཅིག་པ་དང༌། དབང་ལ་
ཀར་བཱི་རའི་མེ་ཏོག་དམར་པོ་ལ་སོགས་པ་དང་བཅས་པ་སྟེ། ཀ་ར་བཱི་རའི་མེ་ཏོག་ནི་རྒྱ་བལ་
ན་རྟ་བོང་གི་རྔོ་གསོད་པར་བྱེད་པ་རིགས་དཀར་དམར་གཉིས་ལས་དམར་པོ་ཡིན་ལ་བོད་དུ་
དེའི་ཚབ་རེ་ལྕགས་པ་དཀར་ནག་གཉིས་ལས་ནག་པོ་དེ་ཡི་མེ་ཏོག་དམར་པོའོ་ཞེས་སྔ་མ་
དག་གིས་བཞེད། དགུག་པ་ལ་བིལ་བ་ཡི་འདབ་མའམ། དེའི་འབྲས་བུའི་འབྲུ་དང༌། རེངས་
པ་ལྷ་ལ་ཕུལ་བའི་མེ་ཏོག་རྙིངས་པའི་ཕྲེང་བ་དང་ནི། རྨོངས་པ་གསེར་བཟང་གི་མེ་ཏོག་
ཞེས་ཤིང་དྷ་དུ་རའི་མེ་ཏོག་རྣམས་གོང་གི་གཤེར་རྫས་དང་ལྷན་ཅིག་པ་ཉིད་དེ་དེ་ལྟར་ཞི་བ་
342

དུས་འཁོར་དབང་ལེ་འགྲེལ།
རྩྭ་ལ་སོགས་པ་ལས་རྣམས་ལའོ། །ཞེས་པ་སྲེག་རྫས་ཀྱི་ངེས་པའོ། །དེ་ནས་སློབ་དཔོན་གྱི་
གདན་གང་དུ་བྱ་བའི་ཕྱོགས་ཆ་གསུངས་པ། ཞི་བ་ལ་ཐབ་དེའི་གཤིན་རྗེ་སྟེ་ལྷོ་ཡི་ཕྱོགས་སུ་
གདན་འཆད་འགྱུར་ལྟར་བྱའོ། །ལྷོར་གདན་བྱས་ན་ཁ་བྱང་དུ་ལྟ་བ་སོགས་གཞན་ཀུན་ལ་དེ་
ལྟར་ཤེས་པར་བྱའོ། །རྒྱས་པར་བདེན་བྲལ་གྱི་ཟུར་དུ་དང༌། བསད་པ་ལ་ཆུར་བྱ་སྟེ་དེ་དང་
བཅས་པ་དང༌། བསྐྲད་དབྱེ་ལ་རླུང་གི་ཕྱོགས་དང༌། དབང་ལ་གནོད་སྦྱིན་དང༌། དགུག་པ་ལ་
དབང་ལྡན་ནམ་དྲག་པོ་ཡི་ཕྱོགས་སུ་དང༌། རྨོངས་པ་ལ་དབང་པོ་སྟེ་ཤར་དྭག་དྭང་། རེངས་
པ་ལ་མེ་རུ་ནི། སློབ་དཔོན་དག་གི་གདན་དུ་འགྱུར་ཏེ་ཀྱེ་མི་ཡི་བདག་པོ་ཞི་བ་ལ་སོགས་
པའི་ལས་རྣམས་དག་ལ་སྦྱིན་བསྲེག་བྱ་བའི་དུས་སུའོ། །དེ་ནས་རྡུལ་ཚོན་གྱི་ཆོ་ག་གསུངས་
པ༑ འདིར་རྡུལ་ཚོན་ནི་ཞི་བ་སོགས་ལས་གཉིས་རེ་དག་ལ་ཚོན་མདོག་གཅིག་འགྱུར་ཏེ།
ཐབ་ཁུང་རྣམས་དང་དཀྱིལ་འཁོར་གྱི་དབུས་སུ་གཙོ་བོའི་པདྨ་ལ་ཡང་རྡུལ་ཚོན་ནི་ཞི་རྒྱས་ལ་
དཀར་པོ་གདབ་བོ། །བསད་བསྐྲད་ལ་ནག་པོ། དབང་དགུག་ལ་ཉི་མ་སྟེ་དམར་པོ་དང༌།
རྨོངས་རེངས་ལ་སེར་པོའོ། །ལས་ཐམས་ཅད་པ་ལ་ལྗང་གུ་སྟེ་དེ་ཡང་དཀར་ནག་དམར་སེར་
བཞི་དང་བཅས་པའོ་ཞེས་པ་ལ་དཀར་ནག་བསྲེས་པའི་སྔོན་པོ་དང་། དམར་སེར་བསྲེས་པའི་
གསེར་མདོག་དང༌། དེ་འདྲའི་སྔོན་པོ་དང་གསེར་མདོག་བསྲེས་པའི་ལྗང་གུ་ཡིན་པས་སོ་ཞེས་
ཆོས་རྗེ་བུ་སྟོན་གསུངས་པ་ལྟར་འཐད། ཁ་ཅིག་མདོག་བཞི་ག་བྱ་བར་ཡང་གསུངས་ཁ་ཅིག་
ཞི་རྒྱས་དཀར་སོགས་སོ་སོར་བཤད་པའང་སྣང་ངོ༌། །དེ་བཞིན་ཐབ་ཁུང་རྣམས་དང་དཀྱིལ་
འཁོར་གྱི་ཡང་ཕྱི་རོལ་ཏུ་ནི། སངས་རྒྱས་ཀྱི་དབྱེ་བའམ་བཅོམ་ལྡན་འདས་གཙོ་བོའི་ཞལ་གྱི་
དབྱེ་བས། ལྷ་དང་གཤིན་རྗེ་ཆུ་དང་བྱང་རྣམས་དག་ཏུ་རྡུལ་ཚོན་གྱིས་ཡང་ནག་དམར་སེར་
དཀར་དུ་གདབ་པར་བྱའོ། །ཐབ་ཁུང་དག་གམ་དཀྱིལ་འཁོར་ལ་ནི་གཙོ་བོའི་ཞལ་གྱི་རིགས་
ཀྱི་དབང་གིས་ཕྱོགས་རྣམས་སུ་ཡང་ཚོན་ནི་དེ་ལྟར་གདབ་པར་འགྱུར་རོ། །ཞེས་པ་རྡུལ་ཚོན་
༣
343

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གདབ་པའི་ངེས་པའོ། །དེ་བཞིན་དུ་འཆད་པར་འགྱུར་བའི་རིམ་པས། ཕུར་བུ་དགོད་པ་ལ་
སོགས་པ་དང༌། བསང་གཏོར་ལ་སོགས་པ་བྱ་བ་དང༌། རང་གི་སྙིང་གཱའི་རྡོ་རྗེ་རྩེ་ལྔ་དྲག་
ལས་ཡེ་ཤེས་ཀྱི་མེ་ལྷ་རྣམས་སྤྲོ་བ་དག་བྱའོ་ཞེས་པ་ནི་ངེས་པའོ། གཞན་ཡང་མཆོད་ཡོན་གྱི་
སྣོད་ནི་ཤེལ་གྱི་སྣོད་ཁམ་ཕོར་གྱི་རྣམ་པ་སྟེ། ཀ་ཙོ་ལི་ཁམ་ཕོར་གྱི་མིང་ངམ། འགྱུར་མངས་
དང་ཙ་མིས་སྐྱོག་ཞེས་དང་རྭས་དངུལ་ཕོར་གྱི་རྣམ་པ་ཞེས་ཟེར། དེ་ལྟར་ཤེལ་ལ་སོགས་པའི་
སྒྲས་བསད་པ་སོགས་ཀྱི་མཆོད་ཡོན་གྱི་སྣོད་བཟུང་པའོ། །དེ་ལྟར་ཤེལ་ལ་སོགས་པའི་མཆོད་
ཡོན་གྱི་སྣོད་ལ་ལྟེ་བ་དང་བཅས་པའི་པདྨ་ནོར་གྱི་འདབ་མ་ཞེས་བརྒྱད་པའི་བདག་ཉིད་ཅན།
ཐམས་ཅད་ཀྱི་ཚད་ནི་རྒྱར་མཐེ་བོའམ་སོར་དྭག་ནི་བཅུ་གཉིས་ཀྱི་ཚད་ཀྱང་བྱའོ་ཞེས་ལྟེ་བ་
ལ་སོར་བཞི་དང་འདབ་མ་རྣམས་སོར་བཞི་སྟེ་དེ་ལྟར་བཅུ་གཉིས་སོ། །དེ་བཞིན་རྒྱས་པར་
དངུལ་དང་། བསད་པར་ཐོད་པ། བསྐྲད་དབྱེ་ལ་ལྕགས། དབང་ལ་གསེར། དགུག་པ་ལ་
ཟངས། རྨོངས་པ་ལ་ཤིང༌། རེངས་པ་ལ་ས་ཡི་སྣོད་རྣམས་མཆོད་ཡོན་གྱི་སྣོད་བྱ་ཞིང་མཆོད་
ཡོན་བཤམས་ནས་སྒྲུབ་པར་བྱའོ། །དེ་བཞིན་དུ་སྲེག་བླུག་བྱ་བའི་དགང་གཟར་ནི་ཁྲུ་གང་
ཙམ་གྱི་ཡུ་བའི་རྩེ་མོར་སྙིམ་པ༵ འི་རྣམ་པའམ་སྙིམ་པའི་ཚད་ཀྱིས་གྲུ་བཞི་པའི་སྣོད་དྭེ་སོར་མོ་
གཅིག་གི་དཔངས་ཅན་ནོ། །ཕྱི་རོལ་འཁོར་ཡུག་ཏུ་མཆུ་སོར་གཅིག་ཕྱིར་བསྐྱེད་པ་ནང་མཉམ་
པའི་གཞི་ལ་པད་འདབ་ཀྱི་རྣམ་པའི་རྩེ་མོ་ལ་མཆུའི་ནང་གི་ངོས་ཡོད་པ། ཕྱི་རོལ་དུ་རྡོ་རྗེ་རྩེ་
ལྔའི་རྣམ་པའི་རྩེ་མོ་ལ་ལུས་ལ་གཅི་བ་དང་ཁུ་བའི་རྒྱུན་འབྱུང་བ་བཞིན་དུ་མར་གྱི་རྒྱུན་འབྱུང་
བའི་བུ་ག་ཡོད་པའོ། ཁྲུ་གང་ཙམ་གྱི་ཡུ་བ་ནི་རྩ་རྒྱུད་ལས་སྙིང་གའི་པདྨ་ནས་རྡོ་རྗེའི་བར་གྱི་
ཚད་ཀྱི་ངེས་པའོ། །དེ་བཞིན་བླུག་གཟར་གྱི་ཡུ་བའི་རྩེ་མོར་ཁྱོར་བ་ཡི་ཚད་དམ་རྣམ་པའི་
བདག་ཉིད་ཅན་དག་ཀྱང་སྟེ། མཛོད་སྤུ་ནས་སྙིང་གའི་བར་གྱི་ཚད་སོར་མོ་ཉི་ཤུ་ཞེས་ཕྱེད་ཉི་
ཤུའོ། །ཁའི་རྒྱ་ལ་ལག་མཐིལ་གྱི་ཚད་ཀྱི་པདྨ་སོར་དྲུག་པ་བླུག་གཟར་གྱི་ཡུ་བ་ལག་པས་
344

དུས་འཁོར་དབང་ལེ་འགྲེལ།
བཟུང་བའི་གནས་སུ་རྡོ་རྗེ་རྩེ་ལྔས་མཚན་པའོ། །དགང་གཟར་བླུག་གཟར་དེ་གཉིས་ནི་
བསྲེག་བླུགས་ཀྱི་སྒོ་ནས་སྦྱིན་སྲེག་བྱ་བ་དག་ལའོ། །དེ་ནས་ཐབ་ཁུང་གི་མེ་ལྷ་དང་དཀྱིལ་
འཁོར་གྱི་གཙོ་བོའི་ལྷའི་ཁ་དོག་དང་རྣམ་པ་གསུངས་པ། ཞི་བ་ལ་ལྷ་རྣམས་ཞི་བ་ཡི་ཚུལ་
ཅན་ཁ་དོག་དཀར་པོ་དང་། བསད་བསྐྲད་སོགས་ལ་དྲག་པོ་ཡི་རྣམ་པ་དང་མདོག་ནག་པོའོ།།
དབང་དང་དགུག་པ་ཁ་དོག་དམར་པོ་ཆགས་པ་དང་བཅས་པར་འགྱུར་ཏེ། དེ་ལྟར་རིགས་ཀྱི་
དབ༵ང་གིས་རེངས་པ་དང༌། རྨོངས་པ་དག་ལ་ལྷ་ནི་རེངས་པ་དག་གི་སྐུ་ཞེས་ཁེངས་པའི་རྣམ་
པས་རེངས་པའམ་འགྱིང་པ་ལྟ་བུའི་རྣམ་པ་ཅན་ནོ།།ལས་ཐམས་ཅད་པ་ལ་ལྗང་གུ་ཅུང་ཟད་
བཞད་ཅིང་ཆགས་པའི་སྐུ་སྟེ་ལྷའི་ངེས་པའོ། །སྦྱིན་སྲེག་གི་སྐབས་དེ་བཞིན་དུ་ལས་གཉིས་དེ་
དག་ལ་རབ་ཏུ་གསལ་ཞིང་ངེས་པར་དཀྱིལ་འཁོར་ལ་ཡ༷ ང་ལས་སོ་སོར་ཉམས་དང་ཁ་དོག་
དེ་ལྟ་བུ་ཅན་ནི་ལྷག༵་པའི་ལྷར་འགྱུར་རོ། །དེ་ནས་རྡུལ་ཚོན་གྱི་རྣམ་པར་དག་པ་གསུངས་པ།
འདིར་མདོག་རྣམ་པ་ལྔ་ནི་རྒྱལ་བའི་དབང་པོ་རྡོ་རྗེ་སེམས་དཔའ་ཡེ་ཤེས་ལྔ་ཡིས་
ཉིད་དེ། དེའི་ཡེ་ཤེས་ཀྱི་འོད་ཟེར་ལྔ་འཕྲོས་པས། གང་གི་ཕྱིར་རྣམ་གསུམ་སྲིད་པ་ལ་གནས་
པའི་ཕུང་པོ་ལྔ་དང༌། ཁམས་ལྔ་དང་སོགས་ཀྱི་ཞེས་པའི་སྐྱེ་མཆེད་ཁམས་ལྔས་བསྡུས་པ་
རྣམས་སྒྲིབ་བྲལ་དུ་གྱུར་པའི་དབྱེ་བ་ཡིས་ཏེ། རྒྱུ་མཚན་དེ་ལས་ཀྱང་ནི་ལྷ་རྣམས་ཀྱི་དཀྱིལ་
འཁོར་དག༵་ལ་རྡུལ་ཚོན་ཁ་དོག་རྣམ་པ་ལྔ་རུ་འགྱུར་བ་ཡིན་ནོ། །ཐིག་སྐུད་ཀྱི་མཚན་ཉིད་
གསུངས་པ་ཐིག་སྐུད་ནི་རིང་ཐུང་སློབ་དཔོན་གྱི་ཁྲུ་ནི་བརྒྱད་པར་འགྱུར་ཏེ་ཞེས་པ་དཀྱིལ་
འཁོར་ཁྲུ་བཞི་བའི་དབང་དུ་བྱས་ནས་དཀྱིལ་འཁོར་གྱི་ཉིས་འགྱུར་རོ། །ཡང་ན་བཞི་འགྱུར་
ཁྲུ་བཅུ་དྲུག་བྱ་བ་ནི་དཀྱིལ་འཁོར་ཁྲུ་བརྒྱད་པའི་དབང་གིས་སོ། །དེ་བཞིན་དུ་དཀྱིལ་འཁོར་
ཁྲུ་གཅིག་ནས་སྟོང་གི་བར་གང་བྱེད་དེའི་ཉིས་འགྱུར་གྱི་ཐིག་སྐུད་བྱའོ། །དེ་ཡང་དང་པོའི་
སངས་རྒྱས་ལས་དཀྱིལ་འཁོར་གསུམ་གསུངས་པའི་ཐུགས་རྡོ་རྗེ་གཙོ་བོར་བྱས་པའི་ཐུགས་
345

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དཀྱིལ་ཁྲུ་བཅུ་གཉིས་པ་དང༌། གསུང་རྡོ་རྗེ་གཙོར་བྱས་གསུང་དཀྱིལ་བཅུ་དྲུག་པ། སྐུ་རྡོ་རྗེ་
གཙོར་བྱས་སྐུ་དཀྱིལ་ཁྲུ་ཉི་ཤུ་པར་གསུངས་པ་ལྟར་ན་ཐིག་སྐུད་དེ་དག་གི་ཉིས་འགྱུར་རོ། །
སྐུ་གསུང་ཐུགས་ཡོངས་རྫོགས་བསྡུས་རྒྱུད་ལས་གསུངས་པ་འདི་ནི་ཡེ་ཤེས་རྡོ་རྗེ་གཙོ་བོར་
བྱས་པའི་སྐུ་གསུང་ཡོངས་རྫོགས་ཀྱི་དཀྱིལ་འཁོར་ཡིན་པས་འདིའི་ཐུགས་དཀྱིལ་དང་ཐུགས་
རྡོ་རྗེ་གཙོ་བོ་བྱས་པའི་དཀྱིལ་འཁོར་གཉིས་མི་འདྲའོ་ཞེས་བླ་མ་རྣམས་གསུངས། ཁྲུ་སྟོང་ལ་
ཐིག་སྐུད་ཉིས་སྟོང་གིས་ཐིག་གདབ་པ་བརྗོད་པ་མེད་དེ་མི་སྲིད་པ་ཤིན་ཏུ་རྨད་དུ་བྱུང་བའི་
ཕྱིར་རོ་ཞེས་གསུངས། ཐིག་སྐུད་དེ་ནི་སྲད་བུ་དུ་མ་སུམ་བསྒྲིལ་ཞེས་པ་སྣལ་མ་དུ་མའམ་སྤུ་
དུ་མ་བསྒྲིལ་བའི་དོན་ཡིན་ལ། གཞོན་ནུ་མ་མ་ཉམས་པས་བཀལ་བའི་སྲད་བུ་སུམ་བསྒྲིལ་དུ་
བྱ་བ་ཡིན་ཏེ། སུམ་བསྒྲིལ་བྱས་པ་དེའི་ཕྲ་སྦོམ་ནི་སློབ་དཔོན་གྱི་ནི་ལག་པའི་མཐེ་བོའི་ནས་
གཅིག་གིས་སྦོམས་སུ་འགྱུར་བ་ཞེས་པ་མཐེ་བོའི་ཚིགས་ཀྱི་བརྒྱད་ཆའི་ནས་ཀྱི་ཚད་ཀྱིས་སོ།།
སུམ་སྒྲིལ་གྱི་དོན་ནི་ལུས་ངག་ཡིད་རྣམ་པ་གསུམ་གྱི་ལམ་ནཱ་གནས་པ་ཞེས་པ་རྩ་གསུམ་གྱི་
ལམ་ན་གནས་པ༵ འི་རླུང་དྷཱ་ཏཱིར་གཅིག་ཏུ་འདྲེས་པར་གྱུར་པའི་དག་པ་མཚོན་བྱེད་ཐིག་སྐུད་
གཅིག་སྟེ། གཞན་པ༵་སྒོའི་ཉི་ཤུ་ཆ་སོགས་སུ་རྣམ་པ་ཀུན་ཏུ་ངེས་པ་ནི་མ་ཡིན་ནོ། །དེ་ཡང་
རྒྱུད་གཞན་ལས་ཐིག་སྐུད་སྦོམས་སུ་སྒོའི་ཉི་ཤུ་ཆ་དང༌། རིང་བ་དཀྱིལ་འཁོར་ལས་ཉིས་
འགྱུར་ཡིན་པར་བཤད་ལ་འདིར་སྤོམས་སུ་ནས་ཙམ་དང་རིང་བ་ཁྲུ་བརྒྱད་དུ་བཤད་པ་མི་
འགལ་ལམ་ཞེ་ན་མི་འགལ་ཏེ། འདི་མི་རྣམས་ཀྱི་ལུས་ཐུན་མོང་ཁྲུ་བཞི་ལ་ལུས་ལས་ཉིས་
འགྱུར་ཁྲུ་བརྒྱད་ཀྱི་ཐིག་སྐུད་གཙོ་བོར་གསུངས་ཤིང༌། རྒྱུད་གཞན་ལས་གསུངས་པའང་
དཀྱིལ་འཁོར་ཁྲུ་གང་བ་སོགས་དེ་དང་ཆ་འདྲའི་དཀྱིལ་འཁོར་ཅི་རིགས་ཀྱི་དབང་དུ་མཛད་ཀྱི་
རྣམ་པ་ཀུན་དུ་དཀྱིལ་འཁོར་ཀྱི་སྒོའི་ཉི་ཤུ་ཆ་ཡི་སྤོམས་དང༌། ཉིས་འགྱུར་གྱི་རིང་ཚད་ཅན་
ཡིན་པའི་ངེས་པར་བཤད་པ་མིན་ཏེ། ཡིན་ན་ཁྲུ་སྟོང་གི་དཀྱིལ་འཁོར་ལ་འཁོར་ལོའི་བརྒྱད་
346

དུས་འཁོར་དབང་ལེ་འགྲེལ།
ཆའི་སྒོ་ཁྲུ་བརྒྱ་ཉེར་ལྔ་ཡོད་ལ། དེའི་ཉི་ཤུ་ཆ་སོར་དྲུག་ལྷག་པའི་ཁྲུ་དྲུག་ཡོད་པ་དེ་ཡི་སྦོམས་
ཅན་གྱི་ཐིག་སྐུད་ཁྲུ་ཉིས་སྟོང་པ་དེས་སློབ་དཔོན་སུ་ཞིག་གིས་དཀྱིལ་འཁོར་ལ་ཐིག་འདེབས་
པར་འགྱུར་ཏེ་དེ་ནི་མི་རིགས་སོ། །དེས་ན་ཁྲུ་སྟོང་གི་དཀྱིལ་འཁོར་བྱེད་ན། དང་པོ་སྙིང་པོའི་
འཁོར་ལོའི་རྩིབས་ཐིག་བཏབ་ནས། དེ་ལ་ཕྱི་རིམ་དུ་འཕྲོ་མཐུད་དེ་ཡོངས་སུ་རྫོགས་པར་བྱ་
བ་ལས་རྣམ་པ་གཞན་དུ་དཀྱིལ་འཁོར་ཆུང་ངུ་རྣམས་ལ་བཞིན་དུ་ཅིག་ཆར་ཐིག་གདབ་པ་མ་
ཡིན་ནོ། །ཐིག་སྐུད་ཀྱི་ཆོ་གའི་ངེས་པའོ། །དེ་ནས་ཞི་སོགས་ཀྱི་འདུག་སྟངས་གསུངས་པ།
བ་ལ་སོགས་པའི་ལས་དྭག་ལ་ལས་ཀྱི་དབྱེ་བས། རིམ་པ༵ར་འདུག་སྟངས་སམ་གདན་ཡོངས་
སུ་རྣམ་པར་བཀོད་པ་ནི། རིམ་པར་ཞི་བར་པུས་མོ་གཡོན་པའི་སྟེང་དུ་རྐང་པ་སྟེ་བྱིན་པ་
གཡས་པ་གན་རྐྱལ་དུ་གནས་པའི་སྐྱིལ་ཀྲུང་དང༌། རྒྱས་པར་རྡོ་རྗེ་ཡི་འདུག་སྟངས་སམ་
གདན་དང༌། ་བསད་པ་ལ་རུས་སྦལ་འཐབ་མོ་བྱེད་པའི་སྟབས་དང་མཚུངས་པ་ལྷ་མིན་གྱི་
འདུག་སྟངས་དང༌། བསྐྲད་པ་དང་དབྱེ་བ་ལ་ཙོག་པུ་ཡི་འདུག་སྟངས་དང༌། དབང་དང་
དགུག་པ་ལ་སྐྱིལ་ཀྲུང་ཕྱེད་པ་ལ་དབྱེ་བ་གཉིས་ཡོད་པ་དྭང༌། རྨོངས་རེངས་ལ་བཤུང་ལམ་
རྐང་བར་གནས་པ་ལ་དབྱེ་བ་གཉིས་ཡོད་པ་དྭག་ཀྱང་སྟེ། འདི་རྣམས་ནི་ལས་བརྒྱད་ཀྱི་དབྱེ་
བས་འདུག་སྟངས་སམ་གདན་བརྒྱད་ཡིན་ནོ། །དེ་ལ་རྡོ་རྗེའི་འདུག་སྟབས་ནི་རྐང་གཡས་
བརླ་གཡོན་པའི་སྟེང་དང་རྐང་གཡོན་པ་བརླ་གཡས་པའི་སྟེང་དུ་འོང་ཞིང་རྐང་པའི་མཐིལ་
ཐད་ཀར་གན་རྐྱལ་གྱིས་གནས་པ་རྡོ་རྗེའི་སྐྱིལ་ཀྲུང་ཡོངས་གྲགས་སོ། །ལྷ་མིན་གྱི་འདུག
སྟངས་ནི་གོང་དུ་ནང་ལེར་བཤད་པ་དེའོ། །ས་དྷུ་པུ་ཏྲས་ལུས་བསྐུམ་སྟེ་རུས་སྦལ་ལྟར་གནས་
པ་ཞེསབཤད། ཙོག་པུའི་འདུག་སྟངས་ནི། རྐང་པ་གཉིས་མཉམ་པར་གཤིབ་པའི་ལོང་བུ་
འཕོང་ཚོས་ཀྱི་རྩ་བ་ལ་རེག་ཅིང༌། པུས་མོ་གཉིས་གྱེན་དུ་བསླང་བ་ཙོག་པོར་འདུག་པའོ། །
སྐྱིལ་ཀྲུང་ཕྱེད་པ་ལ་རྣམ་པ་གཉིས་ཏེ། དབང་གི་དུས་སུ་གཡོན་བསྐུམ་པ་སྐྱིལ་ཀྲུང་བཞིན་
347

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དང་གཡས་པ་ཙོག་པུ་བཞིན་བྱས་པ་དང་རྐང་མགོ་གཡས་སུ་ཅུང་ཟད་དུད་པའོ། །དགུག་པ་
ལ་དེ་ལྡོག་གཡས་སྐྱིལ་ཀྲུང་བཞིན་དང་གཡོན་ཙོག་པུ་བཞིན་ཏེ། གཡོན་དུ་ཅུང་ཟད་དུད་པའོ།།
རྨོངས་པ་ལ་རྐང་པ་གཡོན་པའི་ལོང་བུའི་སྟེང་དུ་གཤང་ལམ་བཞག་ཅིང་གཡས་པ་ཙོག་པུ་
བཞིན་ནོ། །རེངས་པ་ལ་སྔ་མ་ལས་བཟློག་པ་སྟེ་རྐང་གཡས་ཀྱི་རྟིང་པའི་སྟེང་དུ་བཤང་ལམ་
བཞག་ཅིག་གཡོན་ཙོག་པུ་བཞིན་ནོ། །འདུག་སྟངས་བརྒྱད་ཀྱི་ངེས་པའོ། །དེ་ནས་སྔགས་
བཟླས་པའི་དོན་དུ་བགྲང་ཕྲེང་གི་མཚན་ཉིད་གསུངས་པ། ཞི་བ་ལ་ཤེལ་གྱི་བགྲང་ཕྲེང་དང༌།
རྒྱས་པ་ལ་མུ་ཏིག་གི་ཕྲེང་བ་དང་ནི། བསད་པ་ལ་མི་ཡི་སོ་ལས་བྱས་པའི་ཕྲེང་བ་དང་།
བསྐྲད་པ་ལ་བོང་བུའི་སོའམ་རུས་པ་ལས་བྱས་པ་དག་དང༌། དབང་ལ་བོ་དེ་རྩེ་ཡི་ཕྲེང་བ་
དྭང་ནི། དགུག་པ་ལ་པདྨ་ཞེས་བྱ་བའམ་ཙན་དན་དམར་པོའི་ས་བོན་གྱི་ཕྲེང་བ་དང༌། རེངས་
པ་ལ་དབང་པོའི་མིག་ཅེས་པ་རུ་རག་ཤའི་ཕྲེང་བ་དང༌། རྨོངས་པ་ལ་ལུང་ཏང་གི་བགྲང་ཕྲེང་
སྟེ༑ འཆད་འགྱུར་ལྟར་འོད་དཔག་མེད་སོགས་པ་དེ་གཤེགས་རིགས་ཀྱི་དབང་གིས་སྔགས་
བཟླས་པ་ལ་སོ་སོའི་ཕྲེང་བར་འགྱུར་རོ། །དེ་ནས་མཆོད་པའི་མེ་ཏོག་གི་མཚན་ཉིད་གསུང་
པ༑ འདིར་ཞི་བ་དང་རྒྱས་པའི་ལས་ལ་དྲི་ཞིམ་པའི་མེ་ཏོག་དཀར་པོ་རྣམས་ཀྱིས་ལྷ་ལ་
མཆོད་པར་བྱ་བ་དང་ནི་བསད་པ་དང་བསྐྲད་པ་དང་དབྱེ་བ་ལ་ཚ་བ་དང་བཅས་པའི་ཤིང་
ནག་པོ་ཚེར་མ་ཅན་གྱི་མེ་ཏོག་དག་དང༌། དབང་དང་དགུག་པ་ལ་མེ་ཏོག་དམར་པོ་དང་།
རྨོངས་པ་དང་རེངས་པ་ལ་མེ་ཏོག་སེར་པོས་མཆོད་པར་བྱ་སྟེ་མཆོད་པའི་མེ་ཏོག་གི་ངེས་པའོ།།
དེ་ནས་སྤོས་གསུངས་ཏེ། ཞི་རྒྱས་ལ་བསིལ་བ་ཡི་སྤོས་ཞེས་པ་བསིལ་བའི་རྫ་ས། ཨ་ག་རུ་
དང་སི ཧྰ་ཀ་དང༌། ག་བུར་རྣམས་ཀྱི་སྤོས་སྦྱང་རྩི་དང་ཤ་གྲྭ་ར་ལ་སོགས་པ་དང་བཅས་པའི་
སྤོས་དང༌། བསད་བསྐྲད་ལ་བཤང་བ་དང་ཤ་ཡི་སྤོས་ཁྲག་དང་ལྡན་པ་དག་དང༌། དེ་ལྟར་
བསིལ་བ་ཡི་སྤོས་དྭང༌། བཤང་བ་དང་ཤཱ་ཡི་སྤོས་ནི་རིམ་བཞིན་སྦྲང་རྩི་དང་ཁྲག་དང་ལྡན་
348

དུས་འཁོར་དབང་ལེ་འགྲེལ།
པ་དག་དང་། དབང་དང་དགུག་པ་ལ་དྲག་པོའི་སྤོས་ཞེས་པ་གུ་གུལ་རྒྱ་སྐྱེགས་སྤོས་དཀར་
ཀུན་དུ་རུ་ཤྲཱི་བ་ས་ཐང་ཆུ་རྣམས་བུ་རམ་གྱིས་སྦྱར་བ་དང༌། རྨོངས་རེངས་ལ་བསྐ་བ་ཡི་སྤོས་
ནི་ཨ་རུ་རའི་ཕྱེ་མ་བུ་རམ་དང་བཅས་པའོ། །བདུག་སྤོས་ཀྱི་ངེས་པའོ། །དེ་བཞིན་དུ་ཞལ་
ཟས་ཀྱང༌། །ཞི་བ་ལ་འོ་མ་དང་ཟན། རྒྱས་པར་ཞོ་དང་ཟན། །བསད་པ་ལ་མཆིན་པ། བསྐྲད་
པ་ལ་ཤ །དབང་ལ་མར་དང་ཟན། །དགུག་པ་ལ་ཏིལ་མར་དང་ཟན། རྨོངས་པར་སྲན་ཆུང་
མུད་ག་དང་བསྲེས་པའི་ཟན། རེངས་པར་སྲན་མ་ཙ་ན་ཀ་དང་ཉ་དང་ཟན་ནོ། །སྲན་ཆུང་མུད་
ག་སྐྱེར་ཁ་གཅིག་ཡོད་མོན་སྲན་རྔེའུ་ཡང་ཟེར། ཙི་པ་ཀ་སྲན་མ་ཉིད་དོ། །བྱུགས་པ་ཡང་ཞི་
རྒྱས་ལ་ཙནྡན།བསད་བསྐྲད་ལ་ཁྲག་དང་སོལ་བ། དབང་དགུག་ལ་གུར་གུམ་གི་ཝཾ་ངམ་ཙན་
དན་དམར་པོ། རྨོངས་རེངས་ལ་ཡུང་བ་དང་བ་བླའི་དྲི་ཡི་བྱུགས་པ་བྱའོ། །མར་མེ་ཡང༌། ཞི་
རྒྱས་ལ་མར་གྱི་མར་མེ། བསད་བསྐྲད་ལ་མི་ཡི་ཞག །དབང་དགུག་ལ་ཏིལ་མར། རྨོངས་
རེངས་ལ་ཟར་མདངས་བསེ་ཤིང་གི་འབྲུ་མར་གྱི་མར་མེའོ། །འབྲུ་ཡི་ཁྱད་པར་ཡང་། ཞི་རྒྱས་
ལ་འབྲས་སཱ་ལུ་མ་ཆག་པའམ་མ་གྲུག་པའོ། །གསད་བསྐྲད་ལ་སྐེ་ཚེའི་འབྲུ་དང༌། དབ༵ང་
དགུག་ལ་ཡུངས་གར་དང༌། རྨོངས་རེངས་ལ་སྲན་ཆུང་ངམ་འབྲུ་གཞན་ནོ། །དེ་བཞིན་དུ་གོས་
སོགས་མཆོད་རྫས་ཐམས་ཅད་ཞི་རྒྱས་ལ་ཁ་དོག་དཀར་པོ། བསད་བསྐྲད་ལ་ནག་པོ། དབང་
དགུག་ལ་དམར་པོ། རྨོངས་རེངས་ལ་སེར་པོ། ལས་ཐམས་ཅད་པ་ལ་ལྗང་གུ་སྟེ་མཆོད་པའི་
ཆོ་ག་ངེས་པའོ། །དེ་ནས་ཞི་བ་སོགས་ཀྱི་འཁྲུལ་འཁོར་བྲི་བའི་ཆོ་ག་གསུངས་པ་ལས། དང་
པོ་འཁྲུལ་འཁོར་གང་ལ་བྲི་བར་བྱ་བའི་གཞི་ནི། ཞི་རྒྱས་ལ་ཤིང་ནྱ་གྲོ་དྷ་ཡི་འདབ་མ་གསར་
མ་ལ། ཤྲཱི་ཁན་དང་ས་ལུ་བཏགས་པའི་ཆུས་དཱར་བའི་སྨྱུ་གུ་དང་བསིལ་བའི་སྨྱུ་གུས་བྲི་བར་
བྱ་བ་དེ་བཞིན་བྲི་གཞི་བྲི་རྫས་སྨྱུ་གུ་གསུམ་སྦྱར་ཏེ་ཤེས་པར་བྱའོ། །བསད་བསྐྲད་ཀྱི་འཁྲུལ་
འཁོར་ནི་དུར་ཁྲོད་ཀྱི་རོ་ཡི་རས་དྭང༌། དབང་དང་དགུག་པ་ལ་གྲོ་གཱའི་འདབ་མ་དང༌།
349

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྨོངས་རེངས་ལ་ཤིང་ཨངྐའི་འདབ་མ་སྨིན་པ་སེར་པོ་ལ་བྲི་བར་བྱའོ། །བྲི་བའི་རྫས་ནི། ཞི་
རྒྱས་ལ་ཤྲཱི་ཁཎྜ་ཞེས་པ་དཔལ་གྱི་དུམ་བུ་སྟེ་སྐབས་འདིར་ཙན་དན་དཀར་པོར་བཞེད་པ་དེ་
དང་འབྲས་སཱ་ལི་བཏགས་པ་ཡི་ཆུས་བྲི་བ་དྭག་དང༌། བསད་བསྐྲད་ལ་དུར་ཁྲོད་ཀྱི་སར་
གནས་པའི་སོལ་བ་དང་། ཁྲག་དང་དུག་དང་བཅས་པ་ཡི་ནི་ཆུས་བྲི་བ་དང༌། དབང་ལ་ཁ་
ཆེ་གུར་གུམ་དང་གི་ཝཾ་དང༌། དགུག་པ་ལ་ཙན་དན་དམར་པོ་བཏགས་པའི་ཁུ་བས་བྲི་བ་
དྭང༌། རེངས་རྨོངས་ལ་འབྲས་བུ་གསུམ་གྱི་ཁུ་བ་དང་། ཡུང་བ་དང་བ་བླས་བྲིས་པར་འགྱུར་
བ༵་སྟེ། གང་གིས་འབྲི་བའི་སྨྱུ་གུ་ནི། ཞི་བ་ལ་དཱུར་བ་དང་། རྒྱས་པར་བསིལ་བ་ཙན་དན་
དཀར་པོའི་སྨྱུ་གུ་དང་། བསད་པ་མི་རུས་ཀྱི་སྨྱུ་གུ་དང༌། བསྐྲད་པ་ལ་བྱ་རོག་གི་མཇུག་སྒྲོ་ཡི་
སྒྲོ་རྩའི་སྨྱུ་གུ་དང་། དབང་ལ་གསེར་གྱི་སྨྱུ་གུ་དང༌། དགུག་པ་ལ་སེང་ལྡེང་ལས་སྐྱེས་པའི་སྨྱུ་
གུ་དང༌། རེངས་པ་ལ་ཤིང་བིལ་བ་ལས་སྐྱེས་པ་དང་། རྨོངས་པ་ལ་ཤིང་ཨརྐ་དག་གི་
གུའོ། །འཁྲུལ་འཁོར་དེ་ཉིད་སྣོད་གང་དུ་འཇོག་པ་ཁམ་ཕོར་སོགས་གསུངས་ཏེ། དེ་ཡང་དང་
པོར་འཁྲུལ་འཁོར་ལེགས་པར་བྲིས་པ་བལྟེ་བ་ལ། སྦུ་གུའི་རྒྱབ་དུ་དཀྲིས་ནས་ཇི་སྲིད་འཁྲུལ་
འཁོར་མི་མཐོང་བར་སྐུད་པས་དཀྲི་བར་བྱ་སྟེ། ཞི་རྒྱས་ལ་སྐུད་པ་དཀར་པོ། བསད་བསྐྲད་
ལ་ནག་པོ། དབང་དགུག་ལ་དམར་པོ། རེངས་རྨོངས་ལ་སེར་པོས་དཀྲིས་ནས་ཞི་རྒྱས་དག་
ལ་ཁམ་པོར་ཁ་སྦྱར་དུ་བཞག་པ་དང༌། བསད་བསྐྲད་ལ་དཔལ་ལྡན་མི་ཡི་ཐོད་པ༷ ར་བཞག་
པར་བྱ་ལ། དེ་ཡང་ཞི་རྒྱས་ཀྱི་འཁྲུལ་འཁོར་ནི་མངར་གསུམ་ཏེ་སྦྲང་རྩི་དང་མར་དང་འོ་མ་
གསུམ་བསྲེས་པའི་ནང་དུ་བཞག་པར་བྱའོ། །བསད་བསྐྲད་ནི། ཐོད་པའི་ནང་དུ་ཁྲག་དང་
བཅས་པ་ལ་བཞག་པར་བྱའོ། །དབང་དགུག་ལ་སྤྲ་ཚིལ་གྱི་ཀོང་བུ་དག་གི་དབུས་སུ་གཞུག་
སྟེ་སླར་གྱོ་མོ་ཁ་སྦྱར་དུ་གཞུག་ནས་མེ་ལ་གདུང་བར་བྱའོ། །རེངས་རྨོངས་ལ་བ་བླའི་ཆུས་
གང་བའི་སོ་ཕག་དྭག་གི་སྣོད་ཀྱི་དབུས་སུ་ནི་གཞུག་བར་བྱའོ། །དེ་ལྟར་བྱས་ནས་སླར་
350

དུས་འཁོར་དབང་ལེ་འགྲེལ།
ཡང་གང་དུ་བཞག་པའི་གནས་ཀྱི་ཁྱད་པར་ནི། ཞི་རྒྱས་ལ་རླན་དང་བཅས་པའི་གནས་ནི་
གཙང་བ་དག་ཏུ་མཎྜལ་གྱི་སྟེང་དུ་བཞག་པ་དང༌། བསད་བསྐྲད་ལ་རོ་བསྲེག་པའི་ཁང་པའི་
འོག་ཏུ་ས་གཞི་ལ་དོང་བརྐོས་པ་དེར་གཞུག་པར་བྱའོ། །དབང་དགུག་ལ་ཐབ་ཀྱི་འོག་ཏུ་མེ་
ཡིས་གདུང་བ་ལ་བཞག་པར་བྱ་བ་དང༌། རེངས་རྨོངས་ལ། ས་སྐམ་པོ་དག་ལ་གཞུག་པར་བྱ་
སྟེ༑ དེ་ལྟར་འཁྲུལ་འཁོར་དེ་གནས་སོ་སོར་གཞག་པར་བྱ་བར་འགྱུར་ཏེ། ཞི་རྒྱས་སོགས་
དགེ་དང་བསད་བསྐྲད་སོགས་མི་དགེའི་འབྲས་བུ་སོ་སོའི་དབང་གིས་སྔགས་པ༵་ཡིས་ནི་དེ་
ལྟར་རིག་པར་བྱའོ། །དེ་ནས་བྲིས་པའི་འཁྲུལ་འཁོར་གྱི་ཕྱི་རོལ་གྱི་གཟུགས་ཀྱི་མཚན་མ་བྲི་
ཚུལ་གསུངས་པ། ཞི་བའི་འཁྲུལ་འཁོར་གྱི་ཕྱི་ལ་ཟླ་བ་ཡི་དཀྱིལ་འཁོར་ཟླུམ་པོའི་རི་མོས་
འཁོར་བ་དེ་ཡི་དབུས་སུ་འཁྲུལ་འཁོར་ཚུད་པ་བྲིའོ། །དེ་བཞིན་དུ་རྒྱས་པ་ལ་གླང་ཆེན་གྱི་
ལུས་ཀྱི་ཁོག་པར་རོ། །བསད་པ་ལ་ཡི་དྭགས་ཀྱི་གཟུགས་ཀྱི་ཁོང་བར་རོ། །བསྐྲད་པར་རྔ་མོ་
ཡི་ལུས་ལའོ། །དེ་བཞིན་དུ་དབང་ལ་རི་དྭགས་དང༌། དགུག་པ་ལ་རྟ་དང༌། རྨོངས་པ་ལ་
ཕྱུགས་རའམ་ལུག་གི་ལུས་ལ་དྭང༌། རེངས་པ་ལ་རུས་སྦལ་གྱི་ལུས་ལ་སྟེ་དེ་ལྟར་རིམ་པ༵ ས་
༑ ༑དེ་ནས་སྔོན་དུ་གསུངས་པའི་སྲད་པུས་དཀྲི་བར་བྱའོ། །དེ་ལ་འཁྲུལ་འཁོར་བསྐུལ་བའི་
སྔགས་སོགས་ཀྱིས་འབུད་པར་བྱེད་པའི་ཕྱིར་འཁྲུལ་འཁོར་གྱི་ནང་དུ་གཞུག་པའི་སྙུ་གུ་ནི།
ཞི་རྒྱས་ལ་དངུལ་གྱི་སྦུ་གུ་ཉིད་རིག་པ་ནི་ཞེས་པ་འཁྲུལ་འཁོར་གྱི་དབུས་སུ་བཞག་པར་བྱའོ།།
བསད་པ་ལ་མི་རུས་ཀྱི་སྦུ་གུ། བསྐྲད་པ་ལ་བྱ་རོག་གི་རུས་པའི་སྦུ་གུ། དབང་ལ་གསེར་གྱི་སྤུ་
གུ༑ དགུག་པ་ལ་ཟངས། རྨོངས་པ་ལྕགས། རེངས་པ་ལ་ར་གན་གྱི་སྦུ་གུ་གཞུག་གོ། །འདིར་
གང་ཞིག་བསྐྲད་པར་བཤད་པའི་ཆོ་ག་དེས་དབྱེ་བ་བྱ་ལ། རེངས་པར་འགྱུར་བར་བཤད་པ་
དེས་ཕུར་བུས་གདབ་པར་བྱ་སྟེ། དགྲའི་དྲི་མ་དང་བཅས་པའི་བདུད་རྩི་ལྔའི་དགྲའི་གཟུགས་
བརྙན་བྱས་ལ་འཁོར་ལོ་དྲུག་དང་རྐང་ལག་གི་ཚིག་རྣམས་ལ་མྱོས་བྱེད་ཅེས་པ་པོ་སོན་ཆའི་
351

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཤིང་གི་ཚེར་མ་རྣམས་ཀྱིས་ཕུར་བུས་གདབ་སྟེ་གཟུགས་པར་བྱ་བ་ནི་ཕུར་བུས་གདབ་པའི་
ལས་ཀྱི་ཁྱད་པར་ཡིན་ལ་གཞན་རེངས་པ་ལ་སོགས་པ་བཞིན་ནོ། །དགུག་པའི་ཆོ་ག་དེས་
རིམས་བསྐྱེད་པ་སྟེ། ཁྱད་པར་ནི་སྐེ་ཚེ་དང་ལན་ཚྭས་དགྲ་ཡི་གཟུགས་བརྙན་ལ་བྱུགས་ནས་
མེས་རབ་ཏུ་གདུང་བར་བྱ་བ་ཙམ་ལས་ཀྱི་ཆོ་གའི་བྱ་བ་སྟེ། དགུག་པ་དང་རིམས་བསྐྱེད་པ་ཡི་
སྔགས་ནི་སོ་སོའོ། །གང་གིས་ཞི་བར་འགྱུར་བའི་རྫས་སོགས་ཆོ་ག་དེ་ཉིད་ཀྱིས་གདུག་པའི་
ལྟ་བ་དང་དུག་གཞི་ལ་བར་བྱ་སྟེ། དེ་ལྟར་ལས་བརྒྱད་དང་། ཞི་བསྐྲད་དགུག་རེངས་བཞིའི་
ཁོངས་སུ་དུག་གཞིལ་བ་དང་དབྱེ་བ་དང༌། རིམས་བསྐྱེད་པ་དང་ཕུར་བུས་གདབ་པའི་ལས་
བཞི་བཅས་ཞི་དྲག་གི་ལས་བཅུ་གཉིས་པོ་འདི་དག་གི་ལས་ཀྱི་ཆོ་ག་ཤེས་ནས། གཞན་ལ་
ཕན་པའི་ཆེད་དུ་བྱེད་ན་དེའི་ཚེ་བཅོམ་ལྡན་འདས་ཀྱི་ངེས་པས་གདོན་མི་ཟ་བར་འགྲུབ་པར་
འགྱུར་ཀྱི། གཞན་དུ་རང་དོན་ལ་ཆགས་པས་བྱེད་ན་མི་འགྲུབ་པས་ངལ་བ་འབྲས་མེད་དུ་
འགྱུར་རོ། །འདི་དག་གི་ངེས་པ་རྗེས་སུའང་འཆད་པར་འགྱུར་རོ། །འདི་ཡན་ཆད་ཀྱི་གནས་
པ་བཞི་ནི་འགྲེལ་པར་སློབ་དཔོན་ལ་སོགས་པ་དང་ལས་རབ་འབྱམས་ཐམས་ཅད་བསྒྲུབ་
པའི་མཚན་ཉིད་ཀྱི་མདོར་བསྡུས་དང་པོས་བཤད་པར་མཛད་དོ། །ལྔ་པ་ས་ཡོངས་སུ་བཟུང་བ་
དང་དཀྱིལ་འཁོར་བྲི་བ་དང་དེ་ཉིད་བཅུ་ཡོངས་སུ་ཤེས་པའི་ངོ་བོ་ཉིད་ཀྱི་གནས་པ་ནི།
དཔལ་ལྡན་རྡོ་རྗེ་སོགས་ཚིགས་བཅད་ཉེར་གསུམ་པ་ནས་བདུན་བཅུ་དོན་བདུན་པའི་རྐང་པ་
གཉིས་ཀྱི་བར་གྱིས་བསྟན་ཏེ། འདིར་སྔགས་པས་དང་པོར་རང་གི་ལུས་དང་གནས་སྲུང་བ་
སྔོན་དུ་བཏང་ནས། སློབ་མ་སོགས་བསྡུ་བར་བྱ་དགོས་པས་དཀྱིལ་འཁོར་གྱི་དོན་དུ་བརྟག་
ནས་ཡོངས་སུ་བཟུང་བར་བྱ་བའི་སར་སོང་སྟེ་དབུས་སུ་འཇམ་པའི་སྟན་ལ་ཁ་ཤར་དུ་ཕྱོགས་
པས་འདུག་ནས་དཔ༵ ལ་དང་ལྡན་པའི་རྡོ་རྗེ་རྣམས་ཡན་ལག་ལ་དགོད་པ་དང་། དེ་ལས་སྤྲོས་
པའི་རྡོ་རྗེ་རྣམས་ཀྱིས་ཕྱོགས་ཀུན་ཏུ་གནས་པའི་མཐའ་དག་བདུད་ཀྱི་ཚོགས་འཚེ་བ་རྩོམ་པ་
352

དུས་འཁོར་དབང་ལེ་འགྲེལ།
རྣམས་ནི་ངེས་པར་བསྲེག་པར་བྱ་སྟེ། ཇི་ལྟར་ན་དཔྲལ་བར་ཟླ་དཀྱིལ་དཀར་པོ་ལ་ཨོཾ་དཀར་
པོ༑ མགྲིན་པར་ཉི་དཀྱིལ་དམར་པོ་ལ་ཨཱཿདམར་པོ། སྙིང་གར་སྒྲ་གཅན་གྱི་དཀྱིལ་འཁོར་
ནག་པོ་ལ་ཧཱུཾ་ནག་པོ་ལྟེ་བར་དུས་མེའི་དཀྱིལ་འཁོར་སེར་པོ་ལ་ཧོ༔སེར་པོ། གཙུག་ཏོར་ནམ་
མཁའི་དཀྱིལ་འཁོར་ལྗང་ཀུ་ལ་ཧཾ་ལྗང་གུ། གསང་བར་ཡེ་ཤེས་ཀྱི་དཀྱིལ་འཁོར་སྔོན་པོ་ལ་
ཀྵཡིག་སྔོན་པོ་སྟེ་དེ་ལྟར་རྒྱལ་བ་རིགས་དྲུག་གི་ངོ་བོ་དཀྱིལ་འཁོར་དྲུག་བསྒོམ་ནས། ས་
བོན་འདི་རྣམས་ཡོངས་སུ་གྱུར་པ་ལས་རྡོ་རྗེ་རྣམས་བསྒོམ་པར་བྱ་སྟེ། གཙུག་ཏོར་ནས་གསང་
བའི་བར་དུ་རིམ་བཞིན་རྡོ་རྗེ་རྩེ་མོ་ལྔ་པ་དང༌། བཅུ་བདུན་པ་དང༌། སོ་གསུམ་པ་དང་། དགུ་
པ་དང༌། རེ་ལྔ་པ་དང༌། སུམ་ཅུ་རྩ་གསུམ་པ་རྣམས་བཀོད་དོ། །དེ་བཞིན་དུ་ཀ་སྡེ་ཐུང་ངུ་ལས་
ཕྲག་པ་གཡོན་པའི་ཚིགས་དང༌། ཀ་སྡེ་རིང་པོ་ལས་ཕྲག་པ་གཡས་པའི་ཚིགས་སོགས།
ཚིགས་ཆེན་བཅུ་གཉིས་དང༌། སོར་མོའི་ཚིགས་ཕྲན་རྣམས་དང༌། ཨ་ཨཱ་སོགས་ས་བོན་ལས།
རྣ་བ་དང་སྣ་བུག་གཉིས་དང༌། མིག་གཉིས་དང་ལྕེ་དང་ལྕེ་ཆུང་དང༌། རྡོ་རྗེ་དང་གསང་བ།
ཡིད་དང་ཁུ་བའི་རྩ། གཙུག་ཏོར་དང༌། མགོ་བོ། མཆུ་དང་ལྕེ་རྐན། ལག་མཐིལ་དང་རྐང་
བའི་མཐིལ། བཤང་ལམ་གཡོན་གཡས་རྣམས་སུ་རྡོ་རྗེ་བཀོད་དེ་བདག་ཉིད་རྡོ་རྗེའི་སྐུར་
བསྒོམ་པར་བྱའོ། །ལུས་ལ་ས་བོན་ལས་གྱུར་པའི་རྡོ་རྗེ་བསྒོམ་པ་འདི་དག་གིས་ལུས་ལ་འཆི་
ལྟས་ཀྱི་རླུང་རྒྱུ་བ་རྣམས་ཀྱང་འགོག་པར་འགྱུར་རོ། །འདི་དག་སྒྲུབ་ཐབས་ཀྱི་ཆོ་གར་གསལ་
ཞིང་ཤེས་སླ་བས་འདིར་རྒྱས་པར་མ་བརྗོད་དོ། །དེ་ནས་རྡོ་རྗེ་དེ་རྣམས་ལས་འཕྲོས་པའི་རྡོ་རྗེ་
འབར་བ། སྟེང་དུ་ལྗང་གུ། འོག་ཏུ་སྔོན་པོ། ཤར་དང་ཤར་ལྷོར་ནག་པོ། ལྷོ་དང་ལྷོ་ནུབ་ཏུ་
དམར་པོ། བྱང་དང་བྱང་ཤར་དུ་དཀར་པོ། ནུབ་དང་ནུབ་བྱང་དུ་སེར་པོ་འབར་བ་རྣམས་ཀྱིས་
ཕྱོགས་བཅུར་གནས་པའི་བདུད་ཀྱི་ཚོགས་བསྲེག་པར་བསྒོམ་པར་བྱའོ། །བདུད་ཀྱི་ཚོགས་
བསྲེག་པ་དེ་ཡི་ཕྱི་ནས་འཁོར་ལོ་སྟེང་དང་འོག་ཏུ་རྩིབས་རེ་རེ་དང༌། ཕྱོགས་བཞི་དང་ཕྱོགས་
ཚ་
353

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བྲལ་མཚམས་བཞི་ལ་རྩིབས་རེ་རེ་སྟེ་བརྒྱད་དང་བཅས་རྩིབས་བཅུ་དག་ལ་ཕྱོགས་དང་
ཕྱོགས་བྲལ་དུ་གནས་པ་གཙུག་ཏོར་ལ་སོགས་པའི་ཁྲོ་བོའི་ཚོགས་ནི་བསྒོམ་པར་བྱ་སྟེ།
ཕྱོགས་བཅུའི་བགེགས་རྣམས་ལ་ཕུར་བུས་གདབ་པ་དང་གནས་སྲུང་བའི་དོན་དུ་དེ་ལྟ་བུའི་
སྲུང་བའི་འཁོར་ལོ་སྔགས་པས་བསྒོམ་པར་བྱའོ། །ཁ་ཅིག་འཁོར་ལོ་རྩིབས་བརྒྱད་གདན་
ཐབས་ལས་སྦུབས་ཅན་སྟེང་འོག་ལ་རྩིབས་ཡོད་པ་མི་འདོད་པའང་སྣང་མོད་རྒྱུད་དང་འགྲེལ་
པ་ལས་འཁོར་ལོ་རྩིབས་བཅུ་ཞེས་དངོས་སུ་གསུངས་པ་དང་འགལ་ལོ། །བསྲུང་བའི་འཁོར་
ལོའི་དབུས་སུ་གཉིས་ཀྱིས་ལྷག་པའི་རྒྱལ་བའི་ཕྱག་ཉེར་བཞི་སྟེ་ལྷག་པ་གཉིས་བཅས་ཕྱག་
ཉེར་དྲུག་དང་། དུས་ཀྱི་ཞེས་ཞལ་བཞི་དང་ལྡན་པ་ཁྲོ་བོའི་དབ༵ ང་པོ་རྡོ་རྗེ་ཤུགས་སུ་བདག་
ཉིད་བསྒོམ་པར་བྱའོ། །དེ་ནས་བླ་མའི་ངེས་པ༵་དང་ལྡན་ཞེས་བླ་མ་སངས་རྒྱས་ཀྱི་གསུང་གི་
ངེས་པ་དང་ལྡན་པར། གང་ཞིག་སྲུང་འཁོར་ལ་ཁྲོ་བོ་སོགས་ཀྱི་ལྷ་སྤྲོ་བ་རྒྱས་པའམ་ཅུང་ཟད་
པ་བསྡུས་པར་འདོད་པ་དེ་ལྟར་སྒྲུབ་པ་པོ་ཡིས་བསྒྲུབ་པར་བྱ། དེ་ཡང་རྡོ་རྗེ་གསུམ་དག་པ་
ཉིད་ཀྱི་རང་བཞིན་ཅན་གྱིས་ཁང་པ་བརྩེགས་མ་གསུམ་པ་ཁྲུ་ཉིས་བརྒྱ་པ་ས་ཡི་དཀྱིལ་
འཁོར་ལ་གནས་པ་དང༌། དེའི་ཕྱི་རོལ་རྭ་བ་གསུམ་ནི་བསྒོམ་པར་བྱ་སྟེ། ས་གཞིའི་ཚད་གང་
ཙམ་དུ་ཞེ་ན་ནམ་མཁའ་དང་ས་འབྱར་བ་ལྟར་སྣང་བར་གྱུར་པའི་རིང་དུ་མཐོང་བའི་མཐའ་རུ་
སྟེ་ཐོ་རེངས་ཉི་འོད་འཆར་བའི་ས་ནས་ནི་ཕྱི་དྲོ་ཉི་མ་ནུབ་པའི་གྲིབ་མའི་ས་ཡི་མཐའ་རུ་གྱུར་
པའི་བར་ཟླུམ་པོར་བསྐོར་བསྲུང་བའི་ར་བའོ། །ས་གཞིའི་གནས་ལས་སྟེང་དུ་ནམ་མཁའ་
དྭག་ལ་རྡོ་རྗེ་ཡི་རང་བཞིན་ཁང་པ་བརྩེགས་པའོ། །དེ་ཡང་ཡེ་ཤེས་སོགས་ལས་བྱུང་བའི་
འབྱུང་བ་བཞིའི་དཀྱིལ་འཁོར་གཅིག་ཏུ་འདྲེས་པ་ལས་བྱུང་བའི་ཁང་བརྩེགས་དང་ར་བ་ནག་
དམར་དཀར་བའི་རིམ་པ་གསུམ་པ་ཟླུམ་པོ་སྟེང་འོག་དང་ཕྱོགས་ཀུན་དུ་འཁོར་བ་ནི་གནམ་
ས་འབྱར་བར་སྣང་བའི་མཚམས་སུ་དང༌། ཡུལ་འཁོར་བསྲུང་ཕྱིར་ཡུལ་འཁོར་ཇི་ཙམ་པ་དེའི་
354

དུས་འཁོར་དབང་ལེ་འགྲེལ།
མཚམས་སུ་ར་བ་ལྔ་པ་བསྒོམ་པར་བྱ་སྟེ། འོག་ཏུ་མདུང་དང་སྟེང་དུ་མདའི་དྲ་བ་རྣོན་པོ་ཅན་
ནོ༑ ༑དབུས་སུ་སྲ་བརྟན་རྡོ་རྗེའི་ས་གཞི་ཡུལ་འཁོར་གྱི་མཚམས་ཀྱི་མཐར་ཐུག་པར་བསྒོམ་
པར་བྱའོ། །ཁང་པ་བརྩེགས་པའི་དབུས་སུ་ཆུ་སྐྱེས་སམ་འདབ་བརྒྱད་དམ་ཡང་ན་འཁོར་ལོ་
རྩིབས་བརྒྱད་པ་ཉི་མའི་ཁྲུ་སྟེ་ཁྲུ་བཅུ་གཉིས་པ། དེའི་ལྟེ་བ་དང་ཉི་མའི་གདན་དང་བཅས་པ་
དྭག་ཀྱང་དུས་ཀྱི་ཁྲུར་ཞེས་ཁྲུ་བཞིར་འགྱུར་རོ། །གདན་དེ་ཡི་སྟེང་དུ་བདག་ཉིད་ཉེས་པ་
དྭག་གི་དྲི་མ་དྭང་རྣམ་པར་བྲལ་བ་ཁྲོ་རྒྱལ་རྡོ་རྗེ་ཤུགས་སྔར་བཤད་པ་བཞིན་རྣལ་འབྱོར་པ་
ཡིས་བསྒོམ་པར་བྱའོ། །ཆོ་གའི་གོ་རིམ་ནི། ཡོངས་སུ་བཟུང་བྱའི་ས་ཡི་ཕྱོགས་རྣམས་སུ་
འདིར་དང་པོ་ཐོག་མར་རྡོ་རྗེ་གསུམ་གྱི་སྔགས་ཨོཾ་ཨཱཿ ཧཱུྃ་གསུམ་གྱིས་མགོ་དྲངས་ཏེ། ༀ་ཨཱཿཧཱུྃ།
ཞིང་སྐྱོང་ཆེ་གེ་མོ་ས་པ་རི་ཝཱ་ར། ཨེ་དཾ་བ་ལིཾ་གཉྙཾ་སོགས་གཏོར་སྔགས་བཏགས་པས། ཡུལ་
དེའི་བདག་པོ་ཞིང་སྐྱོང་རྣམས་ལ་གཏོར་མ་སྦྱིན་བར་བྱ་སྟེ། ཞིང་སྐྱོང་གང་ཞིག་རང་མིང་ངམ་
དེ་མ་ངེས་ན་ཡུལ་ལམ་གྲོང་དེའི་མིང་གིས་ཡི་གེ་གཉིས་བཞི་དྲུག་སོགས་མཉམ་པ་ཡིན་ན་
ཐོག་མཐའ་གཉིས་དང་མི་མཉམ་པ་གསུམ་ལྔ་བདུན་སོགས་ལ་ཐོག་མཐའ་བར་གསུམ་བཏུས་
པ་དེ་ཉིད་ཆེ་གེ་མོའི་གནས་སུ་བཅུག་པས་སོ། །སོ་སོར་མ་བྱས་ན་གྲོང་གི་བདག་པོའམ།
གནས་ཀྱི་བདག་པོ་ཞིང་སྐྱོང་བ་ཞེས་བརྗོད་པས་འཐུས་སོ། །དེ་ལྟར་གནས་བདག་ལ་གཏོར་
མ་བྱིན་ནས་གཤེགས་སུ་གསོལ་བ་བྱས་ལ། དེའི་ཕྱི་ནས་རྡོ་རྗེ་བཞི་ཡིས་ཞེས་པ་གཙོ་བོར་
སྨོས་པ་སྟེ། རྒྱས་པར་ཡན་ལག་ཐམས་ཅད་ལ་རྡོ་རྗེ་བཀོད་པའི་རྡོ་རྗེ་རྣམས་ཀྱིས་ཕྱོགས་དང་
ཕྱོགས་བྲལ་དུ་གནས་བདུད་ཀྱི་ཚོགས་ནི་ངེས་པ༷ར་བསྲེག་པར་བྱའོ། །དེ་ལྟར་ཁྲོ་བོ་རྡོ་རྗེ་
ཤུགས་བསྒོམ་ནས་དེའི་ཐུགས་ཀར་ཉི་དཀྱིལ་ལ་ཧ་ཡ་ར་ཝ་ལ་རྣམས་རྩེགས་པའི་ཡི་གེ་ལས་
གཙུག་ཏོར་ཅན་སོགས་ཁྲོ་བོ་རྣམས་བྱུང་སྟེ་ཡེ་ཤེས་ལ་སོགས་པ་ཁམས་དྲུག་གི་རང་བཞིན་རྣ་
བ་སོགས་ཀྱི་ལམ་ནས་ཕྱིར་སྤྲོས་ཏེ་ཕྱོགས་སོ་སོར་འགོད་ཚུལ་སོགས་སྒྲུབ་ཐབས་ལས་
355

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསལ་བར་འབྱུང་བས་ཤེས་ཕྱིར་འགྲེལ་པ་ལས་གསུངས་པ་འདིར་མ་བཀོད་དོ། །ཁྲོ་བོ་འདི་
དག་གི་གདན་གྱི་ཁྱད་པར་ནི་ཉི་རྐང་གི་གྲངས་རོ་དུས་རི་བོང་ཅན་ཏེ་བཅུ་གཅིག་གིས་དབྱེ་
བས། གཅིག་ནི་རྡོ་རྗེ་ཤུགས་ཀྱི་གདན་ནོ། །དུས་ཏེ་བཞི་ནི་གཤིན་རྗེ་མཐར་བྱེད་ལ་སོགས་པ་
བཞིའི་འོ། །རོ་སྟེ་དྲུག་ནི་གཙུག་ཏོར་ལ་སོགས་པ་དྲུག་གིའོ། །དེ་ཕྱིར་ཉི་མའི་ནོར་དང་བུ་
ལོན་གྱི་དབྱེ་བས་ཐམས་ཅད་ཉི་གདན་ལ་གནས་པའམ། ཡང་ན་ཆོས་ཀྱི་ནོར་དང་བུ་ལོན་གྱི་
དབྱེ་བས་ཐམས་ཅད་ཟླ་བ་ལ་གནས་པའམ། དེ་བཞིན་ལུས་ཀྱི་དབྱེ་བ་ས་ཕྱོགས་རྣམས་སུ་ཟླ་
བ་ལ་གནས་པ་དང༌། ཕྱོགས་བྲལ་རྣམས་སུ་ཉི་མ་ལ་གནས་པ་དང༌། བསམ་པའི་དབྱེ་བས་དེ་
ལས་བཟློག་པའོ། །དེ་བཞིན་ནུབ་དང་ལྷོར་ཉི་གདན་དང་། བྱང་དང་ཤར་དུ་ཟླ་གདན་ལ་
གནས་པ་ནི་ཉི་མའི་རྐང་པའི་དབྱེ་བས་ངེས་པའོ། །དེས་ན་སྔགས་པ་རང་ཇི་ལྟར་འདོད་པ་
བཞིན་ཁྲོ་བོའི་ཚོགས་གཞག་པར་བྱའོ་ཞེས་གསུངས་སོ། །དེ་བཞིན་དུ་ཟད་པར་དང་། ཕྱོགས་
སྐྱོང་དང་། གཟའ་དང་། ཀླུ་དང། འབྱུང་པོ་བཅུ་རྣམས་སྤྲོ་བར་བྱའོ། །དེ་ལྟར་སྲུང་བའི་
འཁོར་ལོ་ལ་སྐུ་གསུང་ཐུགས་རྣམ་པར་དག་པའི་ཁང་པ་བརྩེགས་པ་དང་། ར་བ་གསུམ་པ་
དག་དང༌། ཡེ་ཤེས་ལྔའི་ར་བ་ལྔ་རྣམས་དང༌། ཡེ་ཤེས་དང་ནམ་མཁའ། རླུང་དང་མེ། ས་དང་
ཆུའི་ཁམས་དྲུག་གི་བདག་ཉིད་ཀྱི་ཁྲོ་བོ་བཅུ་དང༌། གཟུགས་དང་གཟུགས་མེད་པའི་ལྷ་ཟད་
པར་བཅུ་དང༌། ཕྱོགས་སྐྱོང་དང་གཟའ་དང་ཀླུ་དང་འབྱུང་པོ་སྟེ་སྡེ་པ་དྲུག་གི་བདག་ཉིད་སྒྲུབ་
པ་པོ་སྲུང་ཞིང་སྐྱོང་བ་རྣམས་ནི་འཁོར་ལོ་དང༌། ར་བ་ཕྱི་ནང་གི་ནང་དང་ཕྱི་རོལ་ནས་ཡང་
དག་པར་སྦྱོར་བས་འགོད་པར་བྱ་སྟེ། ས་དང་ཆུ་ལས་བྱུང་བ་ཟུང་དུ་སྦྱར་བས་ལུས་ཁམས་
སྲུང་བ་དང་། མེ་རླུང་གིས་ངག །སྟོང་པ་དང་ཡེ་ཤེས་ཀྱི་ཁམས་ལས་བྱུང་བས་ཐམས་ཅད་དུ་
སེམས་ཀྱི་ཁམས་སྲུང་བར་བྱེད་པ་སྟེ། དེ་ནི་བླ་མའི་ངེས་པ་ཞེས་པ་ས་གསུམ་གྱི་བླ་མ་བཅོམ་
ལྡན་འདས་ཀྱི་གསུང་གིས་བསྟན་པའི་ངེས་པ་དང་ལྡན་པའི་སྒོ་ནས་གང་ཞིག་གནས་དང་སློབ་
356

དུས་འཁོར་དབང་ལེ་འགྲེལ།
མ་སོགས་བསྲུང་བའི་དོན་དུ་སྲུང་འཁོར་སོགས་ཅུང་ཟད་འདོད་པ་ཐམས་ཅད་སྒྲུབ་པ་པོ་ཡིས་
བསྒྲུབ་པར་བྱ་ཞེས་པ་ནི་ངེས་པའོ། །འགྲེལ་པར་སྐབས་འདིར་ཁྲོ་བོ་སོགས་ཀྱི་གཏོར་མའི་
སྔགས་གསུངས་པ། སྒྲུབ་ཐབས་དང་མཆོད་ཆོག་རྣམས་སུ་གསལ་བས་འདིར་མ་བཀོད་དོ། །
དེ་ཡང་གཏོར་མ་བྱིན་གྱིས་བརླབས་པ་ནས་རྡོ་རྗེ་ཤུགས་སྲུང་མ་དྲུག་ཅུ་དང་བཅས་པ་ལ་ཕུལ་
ཏེ་གསང་བའི་འཁོར་ལོ་ཧཾ་ཡིག་སོགས་ལ་གཤེགས་གསོལ་བྱ་བ་ཆོ་ག་རྣམས་སུ་གསལ་ལོ། །
དེ་ལྟར་བགེགས་གཞོམ་པ་དང་སྲུང་བའི་འཁོར་ལོ་གཏོར་མ་འབུལ་བ་རྣམས་བྱས་ནས་ས་
ཡོངས་སུ་བཟུང་བའི་དོན་དུ་ཐོག་མར་སའི་ལྷ་མོ་སྤྱན་དྲངས་ཞིང་ས་བསླང་བ་ནི། གཏོར་མ་
སོགས་བཤམས་ནས་རང་གི་ཐུགས་ཀའི་འོད་ཟེར་གྱིས་སྭ་ཡི་ལྷ་མོ་སྤྱན་དྲངས་པ་ལ། མཆོད་
ཡོན་གྱི་སྣོད་དུ་ཆུ་དང་བཅུས་པའི་མེ་ཏོག་དང་དྲི་ལ་སོགས་པ་དག་གིས་ལྷ་མོ་འདི་ལ་མཆོད་
ཡོན་རབ་ཏུ་སྦྱིན་ཞིང་ལྷ་མོ་དྱེ་ལ་ས་གནང་བའི་གསོལ་བ་བཏབ་སྟེ། དེའི་ཕྱི་ནས་ས་ཡི་
གནས་ལ་སྦྱང་བའམ་དྭག་པ༵་ཡི་ཆོ་ག་དག་ནི་ཇི་ལྟར་འདོད་པ་མཛོད་ཅིག །དེ་ལ་གསོལ་བ་
ཇི་ལྟར་གདབ་ཅེ་ན། སྔོན་རྒྱལ་བས་གཞན་འཕྲུལ་དབང་བྱེད་ཀྱི་ལྷ་ཡི་བདག་པོ་དང་བཅས་
པའི་བདུད་ཀྱི་སྡེ་ནི་བཅོམ་པ་དག་ལ་ལྷ་མོ་ཁྱོད་ནི་དབང་དུ་གྱུར་པ་ཡིན་ལ། དེ་ཕྱིར་ཁྱོད་ནི་
བདག་གིས་མཆོད་པ༷ར་བྱ་ཞིང་ལྷ་མཆོག་གིས་བཏུད་པ་ཁྱོད་ཀྱིས་བཞེས་ཤིག་བཞེས་ཤིག་
བདག་གི་མཆོད་ཡོན་ནོ། །ཇི་ལྟར་རྒྱལ་བས་བླ་ན་མེད་པའི་བྱང་ཆུབ་ཀྱི་སླད་དུ་བདུད་ཀྱི་སྣེ་
ནི་སྟོབས་ལྡན་དག་ཀྱང་རབ་ཏུ་བཅོམ་གྱུར་པ། དེ་བཞིན་བདག་གིས་ཀྱང་ནི་སློབ་མ་རྣམས་
ལ་རྡོ་རྗེའི་དབ༵ང་བསྐུར་བའི་སླད་དུ་བཟུང་ཞིང་བདུད་རྣམས་ཉམས་པ་དག་ཏུ་བྱ་སྟེ་ཁྱོད་
དཔང་དུ་གྱུར་པས་བདག་ལ་དཀྱིལ་འཁོར་བྱ་བའི་དོན་དུ་ས་གནང་དུ་གསོལ་ཞེས་པའོ། །དེ་
ནས་ལྷ་མོར་གཏོར་མ་ཕུལ་ཏེ། རང་གནས་སུ་གཤེགས་སུ་གསོལ་ནས། མདུན་མཁར་སྤྱན་
དྲངས་པའི་སངས་རྒྱས་སོགས་ལ་ལྷ་མོ་བཅུ་གཉིས་ཀྱིས་མཆོད། ·མཆོད་ཡོན་ཕུལ་ནས་
357

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསོལ་བ་འདི་ལྟར་གདབ་པར་བྱ་སྟེ། གང་དག་ཕྱོགས་རྣམས་ཀུན་ན་བཞུགས་པའི་སངས་
རྒྱས་བྱང་ཆུབ་སེམས་དཔའ་ཉེས་པ༵་ཐམས་ཅད་དང་རྣམ་པར་བྲལ་བ་གང་ཞིག་བཙུན་མོ་
དང་བཅུས་པ། དེ་དག་རྣམས་ཀྱིས་མཆོག་གི་སྙིང་རྗེས་དཀྱིལ་འཁོར་དུ་ནི་དབ༵ང་བསྐུར་
བའི་སླད་དུ་བདག་ལ་བསྐྱང་བར་མཛད་དུ་གསོལ། དེ་ལྟར་སངས་རྒྱས་སྲས་བཅས་དེ་དག་
ཀུན་ལྭ་གསོལ་བ་བཏབ་ནས་སེང་ལྡེང་གི་རང་བཞིན་སྲུ་བའི་ཕུར་བུ་རྣམས་དག་གིས་ས་ལ་
གདུབ་པ་འཆད་འགྱུར་ལྟར་བྱ་སྟེ། ཕྱོགས་ཀྱི་ཁྲོ་བོ་ཕྱག་ན་མཚོན་ཚྭ་དང་ལྡན་པ༵་རྣམས་ནི་
ཕྱོགས་ཀྱི་ཆ་རུ་བགེགས་ལ་ཕུར་བུས་གདབ་པ་དང་། བདག་གནས་ཡོ་བྱད་རྣམས་བསྲུང་
བའི་དོན་དུ་དགོད་པར་བྱའོ། །དེ་ནས་གང་དུ་དཀྱིལ་འཁོར་བྱ་བའི་གཞི་དེར་ས་བརྐོ་བའི་
མཚན་མ་གསུངས་པ། སའི་སྙིང་པོར་ཟུག་རྔུ་དག་ཏུ་གྱུར་པ་ནི། མི་ཡི་རུས་པ་དང་སོལ་བ་
དྭང་བཅས་པ་དང་། སྲོག་ཆགས་ཀྱི་རྭ་ནི་དགེ་བའི་ལས་བྱེད་པ་ལ་འཆི་བའི་འཇིགས་པ་བྱེད་
པས་ཟུག་རྔུ་དེ་དག་ཡོངས་སུ་བཟུང་བའི་ས་ཡི་སྙིང་པོར་ངེས་པར་ཞུགས་པར་གྱུར་ན།
གནས་དེ་དག་ཏུ་ཡོན་ཏན་དབང་གིས་སྦྱང་བ་བྱ་དགོས་སོ། །གལ་ཏེ་མ་སྦྱང་ན་ས་ཡི་ཡོན་
ཏན་རྣམ་པ༷ར་ཉམས་པ༵ར་འགྱུར་ཏེ་དེ་ཡི་ཕྱིར་ན་སྦྱང་བར་བྱའོ། །ས་བསྐོས་པ་ལ་རིན་ཆེན་
དང་དུང་དང༌། མཆིང་བུ་དྭག་བྱུང་ན་ནི་རྣམ་པར་རྒྱལ་ཞིང་བདེ་བ་བྱེད་པར་འགྱུར་རོ། །འདི་
ལྟར་བརྟག་པ་ནི་དཀྱིལ་འཁོར་དག་གི་དོན་དུ་སྟེ། དེ་བཞིན་དུ་ཁང་བཟངས་ཀྱི་དོན་དང༌།
སྐྱེ་བོའི་ཁྱིམ་གྱི་དོན་དང༌། རབ་གསལ་ངེས་པར་འདིར་ནི་མཆོད་སྦྱིན་ལ་སོགས་གང་དུ་བྱ་
བའི་སླད་དུའང་དེ་ལྟར་ས་བརྟག་པ་དང་སྦྱང་བ་བྱའོ། །དེ་ནས་ས་སྦྱང་པའི་ཉི་མ་གསུངས་པ།
རྫོགས་པ་དག་ལ་ས་ནི་སྦྱང་བ་དང་གཟུང་བ་དག་ཀྱང་བྱའོ། །ཞེས་པ་ཟླ་བ་གཅིག་ལ་
རྫོགས་པའི་ཞག་དྲུག་སྟེ། ཡར་ངོ་མར་ངོའི་ལྔ་པ་གཉིས་ནི། ལྔ་དང་ཉི་ཤུ། བཅུ་པ་གཉིས་ནི་
བཅུ་ཉེར་ལྔ། བཅོ་ལྔ་པ་གཉིས་ནི་ཉ་སྟོང་སྟེ། དེ་ལྟར་དུས་མཚམས་དེ་ལ་དགེ་ལས་དཀར་
358

དུས་འཁོར་དབང་ལེ་འགྲེལ
ཕྱོགས་ཀྱི་རྫོགས་པ་བིཥྚི་སྤང་བའི་ཆ་ལ་དང་། མི་དགེ་བའི་ལས་ལ་ནག་ཕྱོགས་ཀྱི་རྫོགས་པ་
རྣམས་ལ་ས་བསྐོས་ཏེ་ཟུག་རྔུ་རྣམས་དབྱུང་བས་སྦྱང་བ་དང༌། · སྔགས་དང་ཕྱག་རྒྱ་སོགས་
ཀྱིས་ཀྱང་སྦྱང་བར་བྱས་ལ། སླར་ཁུང་བུ་སས་དགང་ཞིང་འཐས་པར་བཅག་པར་བྱའོ། །དེ་
ནས་ས་ཡོངས་སུ་གཟུང་བ་དང༌། དེ་བཞིན་དུ་སློབ་བུ་རྣམས་དྭག་ནི་ཡང་དྭག་བསྡུ་བ་དག་
ཀྱང་རྫོགས་པའི་ཚེས་ལ་བྱ་ཞིང་ཁྱད་པར་ཉ་ལ་བྱ་བར་བསྔགས་སོ། །དཀྱིལ་འཁོར་བྲི་བའི་
དུས་ཤེས་ནས་ཞག་བཅུ་གཉིས་པ་ལ་ཐིག་གདབ་པར་བྱ་ཞིང་འདོད་པ་དང་མ་ནུའི་ཉིན་ཞག་
ཞེས་བཅུ་གསུམ་པ་དང་བཅུ་བཞི་པ་དག་ལ་དཔ༵ ལ་ལྡན་རྡུལ་ཚོན་དབྱེ་བ་ཉིད་དུ་བྱའོ་ཞེས་
པས་ཐིག་གདབ་པའི་སྔར་བཅུ་གཅིག་པར་ལྷག་གནས་ཀྱི་ཆོ་ག་བྱ་བ་ཤུགས་ཀྱིས་ཤེས་སོ། །
དབ༵ང་དང་རབ་གནས་སྦྱིན་སྲེག་ལྭ་སོགས་པ༵་ཉ་ལ་མཆོག་གི་བླ་མས་སྦྱིན་ཏེ། ར་བ་ནག་
པའི་ཉྭ་དང༌། སངས་རྒྱས་ཀྱིས་བདུད་ནི་བཅོམ་པའི་ཉིན་ཞག་ས་གའི་ཉ་དག་ལ་ཡང་བྱའོ། །
འགྲེལ་པར་ལུང་གི་ཚིག་གོ་ཞེས་སྐབས་ཅི་རིགས་སུ་བྱུང་བ་ནི་སྒྲ་པ་དང་མི་མཐུན་པའི་ཚིག་
ཕྲད་སོགས་བྱུང་བ་སངས་རྒྱས་ཀྱི་ལུང་གི་ཚིག་ལ་དེ་ལྟར་མཛད་དོ་ཞེས་པའི་དོན་དུ་ཤེས་པར་
བྱའོ། །དེ་ལྟར་མ་འགྲིགས་ན་ཡང་ཡིག་གིས་ཉ་གཞན་གང་རུང་ལ་ཡང་རུང་ངོ༌། །ཉ་དྱེ་ཡི་
མཚན་མོ་རྒྱལ་བའི་རིགས་ཀྱི་སྐུ་གཟུགས་སོགས་ལ་རབ་ཏུ་གནས་པར་བྱ་བར་འགྱུར་ཏེ་
མཚན་མོ་གཞན་ལ་རབ་གནས་བྱ་བ་མིན་ཞེས་པ་ནི་ངེས་པའོ། །དག་པའི་དུས་སྦྱོར་བཟང་
པོ་དང་། གཟའ་དགེ་བ་དང༌། རྒྱུ་སྐར་ལ་སོགས་པ་དགེ་ཞིང་ཤིས་པ་འཛོམ་པས་ན་ཀྱེ་མི་ཡི་
བདག་པོ་མཚན་མོ་གཞན་ལ་ཡང་རབ་ཏུ་གནས་པར་འགྱུར་བ་ནི་དམིགས་བསལ་ལོ།
སྲོག་ཏེ་ཕུར་བུ་ད༵ང་པ༵་སངས་ཉི་མ་ལ་ནུབ་པར་གྱུར་ཏེ་མཐོང་བ་མ་ཡིན་པར་གྱུར་ན་དེ་ཚེ་ཟླ་
བ་དེ་ལ་ངེས་པ༷ ར་ཏེ་མཐའ་གཅིག་ཏུ་བག་མ་ལེན་པ་དང་རབ་ཏུ་གནས་པ༷ར་བྱ་བ་ཉིད་དུ་མི་
འགྱུར་རོ། །འདི་ནི་འཇམ་དཔལ་རྩ་བའི་རྟོགས་པ་ལས། ཉི་མའི་མཐར་ཡང་གཟའ་བཟང་པོ།
359

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དཀར་པོ་ཟླ་བ་པ་ཝ་སངས་ཞེས་སོགས་ཀྱིས་ཞི་གཟའ་རྣམས་མཐོང་བའི་དུས་སུ་དགེ་བར་
གསུངས་པ་ལྟར་རོ། །དེ་བཞིན་དུ་རྒྱལ་དང་ནག་པའི་ཉ་ལ་ཕུར་བུའི་ཞིང་དུ་ཉི་མ་ཞུགས་པ།
རྒྱལ་གྱི་ཉ་ལ་རྒྱལ་པོ་རྣམས་ཀྱི་དབང་བསྐུར་བ་སྟེ་རྒྱལ་པོར་བསྐོར་བ་དང་། ནག་པའི་ཉ་ལ་
སངས་རྒྱས་ཀྱི་དབང་བསྐུར་བའི་བྱ་བ་བཟང་ངོ་། །དེ་ལྟར་སློབ་དཔོན་དག་གིས་སྭ་གཞིའི་
གནས་སུ་འཇིག་རྟེན་པ་དང༌། འཇིག་རྟེན་ལས་འདས་པ༷་དག་གི་ལས་གང་དང་གང་བྱེད་
པའི་བྱ་བའི་ཆོ་ག་དང༌། དུས་དང་གནས་དང་བསྒོམ་པ་དྭག་ཀྱང་མཐའ་དག་ཤེས་ནས་ནི།
ཞི་སོགས་ལས་ཀྱི་བྱ་བ་གང་དང་གང་བྱེད་པ་དེ་དང་དེ་མཐའ་དག་དེ་ལྟར་འབྲས་བུ་དྭག་ནི
རབ་ཏུ་སྦྱིན་པར་འགྱུར་ཏེ་རྟེན་འབྲེལ་ཟབ་མོའི་མཐུ་ལས་སོ། །འདི་གཙོ་བོར་ཚེས་ཀྱི་དུས་ལ་
སྦྱར་བར་འགྲེལ་པས་གསུངས། འདིར་དབང་དང་རབ་གནས་སོགས་ཀྱི་དཀྱིལ་འཁོར་བྱ་
བའི་དང་པོར་སློབ་མས་དབང་དང་རབ་གནས་ཀྱི་དོན་དུ་གསོལ་བ་གདབ་པའི་དུས་དང་སློབ་
མ་སྟ་གོན་དང་རབ་གནས་ཀྱི་སྟ་གོན་སོགས་ཀྱི་དུས་སུ་སྟ་གོན་གྱི་ལྷ་མཆོད་ནས། སློབ་མ་
དང་རབ་ཏུ་གནས་བྱའི་རྟེན་བསྲུང་བར་བྱ་བ་ནི་བར་ཆད་མི་འཇུག་པའི་སླད་དུ་ཡིན་ལ། དེ་
ཡང་སློབ་མའི་མགོ་བོ་ལ་ཨཱུ་ཡིག་ཡབ་ཀྱི་སྐུ། སྙིང་ག་རུ་ཨཱི་ཡབ་ཀྱི་གསུང་། དེ་བཞིན་གཙུག་
ཏོར་དུ་ཨཱ་ཡབ་ཀྱི་ཐུགས་ཏེ་རིགས་གསུམ་དང༌། ལྟེ་བ་རུ་ལཱྀ་ཡུམ་གྱི་སྐུ། མགྲིན་པ་ལ་རཱྀ་ཡུམ་
གྱི་གསུང༌། དཔལ་ལྡན་གསང་བའི་པདྨར་ནི་ཨཱཿཡུམ་གྱི་ཐུགས་ཏེ། དེ་ལྟར་རྒྱལ་བ་དང་ལ་
སོགས་པ་ལྷ་མོ་སྟེ་ཡབ་ཡུམ་གཉིས་ཀའི་རིགས་སུ་གྱུར་པ་སྐུ་གསུང་ཐུགས་ཀྱིས་ཕྱེ་བ་དག་
གིས་བསྲུང་བ་བྱས་ཤིང༌། དེ་བཞིན་སྐུ་གཟུགས་སོགས་དང་གླེགས་བམ་རྣམས་ནི་རབ་
གསལ་ངེས་པར་དཔལ་ལྡན་དབྱངས་རྣམས་དག་གིས་བསྲུང་བར་བྱས་ཏེ་ཞེས་པ་ཨ་ཨི་རྀ་
ཨུ་ལྀ་ལྔས་བསྲུང་བ་བྱའོ། །དེའི་རྗེས་ལ་སངས་རྒྱས་རྣམས་ལ་གསོལ་བ་གདབ་པར་བྱ་སྟེ།
སེམས་ཅན་རྣམས་ནི་ཐར་པའི་སླད་དུ་སློབ་དཔོན་ཆེ་གེ་མོ་བདག་ཀྱང༌། གཙོ་བོའི་སྟེ་དུས་
360

དུས་འཁོར་དབང་ལེ་འགྲེལ།
ཀྱི་འཁོར་ལོའི་དཀྱིལ་འཁོར་དྭག་ནི་བཞེངས་པར་བགྱིད་པ། དེའི་ཕྱིར་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་ཀྱིས་སློབ་མ་ལ་སོགས་པ་རྣམས་བྱིན་གྱིས་བརླབས་པར་མཛད་
དུ་གསོལ་ཞེས་བྱའོ། །དེ་ནས་ཐིག་སྐུད་སོགས་ཀྱི་ལྷག་པར་གནས་པ་གསུངས་པ། ས་གཞི་
ཚུལ་བཞིན་སྦྱང་བ་བྱས་པས་དག་པའི་གནས་ནི་ལས་དང་མཐུན་པའི་སས་ལེགས་པར་གྭང་
ཞིང་ཤིན་ཏུ་ཡ་ཡོ་མེད་པ་མཉམ་པར་བཀོད་པ་གྲུ་བཞི་པ། ཅུང་ཟད་རུས་སྦལ་གྱི་རྒྱབ་བཞིན་
དབུས་མཐོ་བ་དག་ལ། དཀྱིལ་འཁོར་ནི་ཁྲུ་ཚད་གཅིག་ལ་སོགས་པ་བྱ་སྟེ་གང་ཞེ་ན། དུས་
ཏེ་ཁྲུ་བཞི་པ་དང༌། ནོར་ཞེས་པ་བརྒྱད་དང༌། མི་བདག་བཅུ་དྲུག་དང༌། དེ་བཞིན་ཁྲུ་སྟོང་
ཕྲུག་དག་གི་ས་ཡི་ཚད་སྦྱང་བ་སོགས་རྫོགས་པ་དེ་ལ་ནི།ཐིག་སྐུད་དང༌།རྡོ་རྗེ་དང༌། རྡུལ་
ཚོན་གྱི་སྣོད་རྣམས་རིམ་བཞིན་ལྷ་ཏེ་ཤར་དང་གཤིན་རྗེ་ལྷོ་དང་ཆུ་བདག་ནུབ་ཏུ་བཀོད་པར་
བྱ་བ་སྟེ། བྱང་དུ་རྡོ་རྗེ་དྲིལ་བུ་དག་དང་དབུས་སུ་རྣམ་པར་རྒྱལ་བའི་བུམ་པ་བཀོད་ནས་
འཆད་འགྱུར་གྱི་རིམ་པས་མལ་སྟན་ལྷག་གནས་ཀྱི་སྒོ་ནས་མཚན་མ་བརྟག་པའི་དོན་དུ་
གཉིད་ལོག་པར་བྱས་པས། སློབ་དཔོན་ནམ་སློབ་མས་དགེ་བའི་མཚན་མ་རྙེད་ན། ཕྱོགས་ཀྱི་
དང་པོ་ཤར་གྱི་ཕྱོགས་དང་ནི་དེའི་ཕྱི་མའི་ཕྱོགས་ནུབ་ཀྱི་གནས་སུ་སློབ་དཔོན་སློབ་མས་
དཀྱིལ་འཁོར་གྱི་ཚངས་ཐིག་ནི་དང་པོ་བཏབ་ལ་དེ་ནས་རིམ་བཞིན་ཐིག་ཡོངས་རྫོགས་སུ་
གདབ་པར་བྱའོ། །དེ་ཡི་དུས་སུ་ཐིག་སྐུད་ཆད་པར་གྱུར་ན་བླ་མ་ཉམས་ཤིང་ཡོངས་
འཇོམས་འགོངས་པར་གྱུར་ན་བུ་རྣམས་དག་ཀྱང་ངོ་ཞེས་པ་ཉམས་པར་འགྱུར་རོ། །གལ་ཏེ་
རྡུལ་ཚོན་རླུང་གིས་ཁྱེར་ན་བླ་མ་ལ་སོགས་པ་རྣམས་ལ་འཇིགས་པ་གསལ་བར་བྱེད་ཅིང༌།
ཡུལ་འཁོར་དག་ཏུ་རྒྱལ་པོ་ལ་འཇིགས་པ་ཡང་གསལ་བར་བྱེད་དོ། མཚན་མ་ངན་པ་དེ་
དག་མཐོང་ནས་སླར་ཡང་སློབ་དཔོན་གྱིས་བསྲུང་འཁོར་དང་བཅས་ཏེ། གཙོ་བོ་དག་གི་
སྔགས་ཀྱི་བཟླས་པ་རབ ་སྟེ་རུང་བའི་མཚན་མ་བྱུང་བར་གྱུར་གྱི་བར་དུའོ། །དེ་ནས་
361

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སླར་ཡ༷ང་དགེ་བའི་མཚན་མ་རྙེད་ན་མཉམ་དང་མི་མཉམ་རྐང་པ་དག་གིས་ཞེས་པ་སློབ་
དཔོན་གྱི་རྐང་པ་གཡོན་པ་སྐྱིལ་ཀྲུང་དང༌། གཡས་པའི་མཐིལ་ས་ལ་བཞག་པ་མཉམ་པའི་
རྐང་པ་དང༌། དེ་ལས་བཟློག་པ་མི་མཉམ་པའི་རྐང་པའི་འདུག་སྟངས་དེ་དག་གི་སྒོ་ནས་
དཀྱིལ་འཁོར་གྱི་ཐིག་ནི་གདབ་པ༵་བསྒྲུབ་པར་བྱའོ་ཞེས་པའི་ངེས་པའོ། །ད་ནི་ཡོངས་
འཇོམས་ཞེས་པ་ཅི་ལྟ་བུ་ཡིན་པ་གསུངས་པ། འདིར་ཤེས་རབ་དང་ཐབས་ཀྱི་ཡན་ལག་
དབུས་སུ་ཞེས་པ། ཤེས་རབ་ཀྱི་ཡན་ལག་ནི་ལྷོ་དང་ནུབ་པོ། །ཐབས་ཀྱི་ཡན་ལག་ནི་ཤར་
དང་བྱང་ཡིན་པས་འདི་དག་གི་དབུས་སུ་ཡོངས་འཇོམས་ཞེས་སུ་འགྱུར་བ་ཡིན་པས་ཡོངས་
འཇོམས་དེ་ནཱི་དཀྱིལ་འཁོར་དྭག་གི་ལས་ཀྱི་ཐིག་གདབ་པ་ལ་དེར་འགོམས་པ་སྤང་བར་བྱ་
དགོས་སོ། །དཀྱིལ་འཁོར་དུ་མ་ཟད་ས་གཞི་ལ་གཡུལ་གྱི་དུས་སུ་རྩེ་མོ་ཅན་མེ་དང་རླུང་གི་
ཕྱོགས་ཉིད་དུ་གནས་པའི་དམག་གི་སྡེ་ཡི་དབུས་སམ་མཚམས་སུ་གདེང་ཅན་སྤྲུལ་བཞིན་དུ་
དབྱུག་པའི་རྣམ་པར་གནས་པ་དེ་ལ་འགོངས་པར་གྱུར་པ་དེ་ཡིས་གཡུལ་དུ་སྡེ་ནི་ངེས་པར་
ཉམས་པར་འགྱུར་ཏེ། ས་གཞི་དག་ཏུ་མཚན་མའི་འམ་འགྲན་པའི་འཐབ་མོ་ལྭ་ནཱི་གང་
འགོངས་པ་དེ་ལ་ཡོངས་འཇོམས་དེས་བསྣུན་པ་ཉིད་དུ་འགྱུར་བའོ། །དཀྱིལ་འཁོར་གྱི་དུས་
སུ་དེ་ལ་འགོམས་པས་འཐབ་པ་དང་རྩོད་པ་འབྱུང་བར་འགྱུར་རོ། །དེ་ཕྱིར་གཡུལ་འགྱེད་པ་
དྭང་དབ༵ང་བསྐུར་བའི་ལས་ཀྱི་ཐིག་གདབ་པ་དག་ལ་ཡང་ཡོངས་འཇོམས་ཤིན་ཏུ་སྟོབས
དྭང་ལྡན་པ༵ར་སྔགས་པས་རིག་པར་བྱའོ། །འདི་ལ་པ་རི་གྷའི་ཙཀྲ་ཞེས་གཞུང་གཞན་ལས་
བཤད་དེ་པ་རི་གྷ་ཞེས་པ་བོད་སྐད་དུ་ཡོངས་འཇོམས་ཞེས་སོ། །དེ་ནས་རྡུལ་ཚོན་སོགས་བྱིན་
གྱིས་བརླབ་པའི་དོན་དུ་ལྷག་གནས་ཀྱི་འདོད་པའི་ལྷའི་དམིགས་པ་ཏིང་ངེ་འཛིན་མདོར་
བསྡུས་གསུངས་པ། ཉི་ཟླའམ་ཐབས་ཤེས་ཀྱི་བདག་ཉིད་ཨ་སོགས་དབྱངས་དང་། ཀཱ་སོགས་
གསལ་བྱེད་དང་རྡོ་རྗེ་ཧཱུཾ་ཡིག་དང་ལྡན་པ༵་འདྲེས་པར་གྱུར་པ་དྭག་གིས་གཙོ་བོ་དུས་ཀྱི་འཁོར་
362

དུས་འཁོར་དབང་ལེ་འགྲེལ།
ལོ་བསྒོམ་པར་བྱའོ། །དེ་ཡང་རང་གི་སྙིང་གའི་པདྨར་ཟླ་བ་དང་ཉི་མ་དུས་ཀྱི་མེ་ཡི་གདན་གྱི་
སྟེང་དུ། སྒྲུབ་ལེར་འཆད་འགྱུར་ལྟར་དཔལ་ལྡན་དུས་ཀྱི་འཁོར་ལོ་རི་བོང་ཅན་གྱི་མཚན་མ་
སྤྱི་བོར་འཛིན་པ་འདོད་པ་ཡི་ལྷ་མནན་པའི་གཡས་བརྐྱང་ཞབས་ཅན་ཡུམ་དང་བཅས་པར་
ནི་བསྒོམས་པར་བྱས་ཤིང་ཤེས་རབ་མ་དང་བཅས་པའི་གཙོ་བོའི་ཐུགས་ཀའི་པདྨ་དང༌། ཉི་
ཟླ་སྦྱར་བར་ལྡན་པ་ཞེས་བརྩེགས་མ་ལ་གནས་པ་སྟེ། ཡབ་དང་ཡུམ་རང་རང་གི་དབུགས་ཀྱི་
རྗེ་ལྕགས་ཀྱུ་ཡིས། སངས་རྒྱས་རིགས་ལྔ་དང་ལྷ་མོ་ཡུམ་ལྔ་རྣམས་བཀུགས་ནས་རྡུལ་
ཚོན་དྭག་ལྭ་བསྟིམ་ནས་རོ་མཉམ་དུ་བཀོད་ཅིང་ཐིག་སྐུད་ལ་ཡང་དེ་ལྟར་བསྒོམ་པར་བྱའོ།།
དེ་ཡང་ཡབ་ཀྱི་ཐུགས་ཀའི་རྡོ་རྗེ་ལྕགས་ཀྱུས་སངས་རྒྱས་ལྔ་དང༌། ཡུམ་གྱི་ཐུགས་ཀའི་རྡོ་རྗེ་
ལྕགས་ཀྱུས་ལྷ་མོ་ལྔ་བཀུག་ཡབ་ཡུམ་གྱི་དྷཱ་ཏཱིའི་སྒོ་ནས་གཙུག་དཔྲལ་མགྲིན་སྙིང་ལྟེ་གསང་
གི་བར་དུ་ཞུགས་པ་རང་གི་ཁུ་རྡུལ་གྱི་རང་བཞིན་དུ་ཞུ་ཞིང་རང་གི་རྡོ་རྗེ་ནས་ཡུམ་གྱི་པདྨར་
སྤྲོས།ཡུམ་གྱི་རྡུལ་དང་གཅིག་ཏུ་འདྲེས་པ་སངས་རྒྱས་ལྔ་དང་ལྷ་མོ་ལྔར་གྱུར་པ་མཁའ་ནས་
ཕྱིར་སྤྲོས་ཏེ་རྡུལ་ཚོན་སངས་རྒྱས་ལྔར་བསྒོམ་པ་ལ་སངས་རྒྱས་ལྔ་དང༌། ཐིག་སྐུད་ལྷ་མོ་ལྔར་
བསྒོམ་པ་ལ་ལྷ་མོ་ལྔ་བསྟིམ་ཞིང་དྲི་སོགས་ཀྱིས་མཆོད་དེ་འོག་ནས་འབྱུང་བའི་སྔགས་ཀྱིས་
བྱིན་གྱིས་བརླབ། དེ་དག་འོད་དུ་ཞུ་བ་ལས་རྡུལ་ཚོན་དང་ཐིག་སྐུད་ཀྱི་རྣམ་པར་གྱུར་པར་
བསམ་ལ་རྡུལ་མཚོན་དཀྱིལ་འཁོར་གྱི་ནུབ་དང༌། ཐིག་སྐད་ཤར་གྱི་ཕྱོགས་སུ་བཞག་གོ། །
འདིའི་ཚུལ་གྱིས་བུམ་པ་དང་རྡོར་དྲིལ་ཡང་བྱིན་བརླབ་བྱའོ། །སྐབས་འདིར་འགྲེལ་པ་ལས་
གསུངས་པ་ལྟར། དང་པོར་རྡོ་རྗེའི་ཞལ་དག་པའི་སྔགས་ནི། ཨོཾ་ཨཱཿ ཧཱུྃ་ཧོ་ཧ་ཀྵ་པྲཛིཾ་སོགས་ཏེ།
ཞི་རྒྱས་ལ་བཾ་ལས་བྱུང་བའི་ཟླ་བའི་དཀྱིལ་འཁོར་གྱིས་ལུས་སྦྱང་ནས་ཟླ་བ་ལྟ་བུའི་རྣམ་པར་
བསྒོམ་པ་དང༌། དབང་དགུག་ལ་རཾ་ལས་ཉི་དཀྱིལ་གྱེས་ལུས་སྦྱངས་ཏེ་ཁ་དོག་དམར་པོ་དང༌།
བསད་བསྐྲད་ལ་ཡཾ་ལས་སྒྲ་གཅན་གྱི་དཀྱིལ་འཁོར་གྱིས་ནག་པོ་དང༌། རྨོངས་རེངས་ལ་ལཾ་
363

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལས་དུས་མེའི་དཀྱིལ་འཁོར་སེར་པོས་བྱ་བ་ཁྱད་པར་རོ། །སླར་གསོ་བ་ཧཾ་ལས་མཁའ་
དཀྱིལ་ལྗང་གུས་བྱ་ཞིང་། ཨོཾ་སྭ་བྷ་བ་ཤུདྡྷ་སོགས་ཀྱི་སྔགས་བརྗོད་པར་བྱའོ། །ལག་པ་དག་
པའི་སྔགས་ནི་ཨོཾ་ཏྲཿསདྲྭ་སྰ་རཱ་ཛ་སོགས་བརྗོད་ཅིང་ལག་པ་བཀྲུ་བའི་ཚུལ་དུ་ཕན་ཚུན་མཉེ་
བར་བྱ་ཞིང་ལག་པའི་སོར་མོའི་ཚིགས་རྣམས་ལ་དབྱངས་ཐུང་རིང་དགོད་ཅིང་རྡོ་རྗེ་རྩེ་ལྔའི་
ཕྱག་རྒྱ་བཅིངས་ཏེ་ཀ་ཡ་ཝཱ་ཀ་ཙི ཏྟ་སོགས་ཀྱི་སྔགས་བརྗོད་པར་བྱའོ། །དེ་ནས་རྡོ་རྗེ་བཞིར་
དག་པའི་ང་རྒྱལ་བཅས་བཛྲ་ཀཱ་ཡ་སོགས་ཀྱི་སྔགས་བརྗོད་པར་བྱའོ། །དེ་ནས་རིགས་དྲུག་
དང་ཡན་ལག་དྲུག་དགོད་པའི་སྔགས་དང་ཕྱག་རྒྱ་དང༌། བསྲུང་འཁོར་ར་བ་དང༌། ཁང་
བརྩེགས་དང༌། འོག་གི་རྡོ་རྗེའི་ས་གཞི་དང༌། པདྨ་དང་ཉི་གདན་དང༌། ཁྲོ་བོའི་དབང་པོར་
བསྒོམ་པ་དང༌། ཁྲོ་བོ་བཅུ་སོ་སོ་ལ་བཀའ་བསྒོ་བའི་སྔགས་དང་། ང་རྒྱལ་བཟུང་བ། ཚོགས་
ཞིང་སྤྱན་དྲངས་པ་ལ་ལྷ་མོ་བཅུ་གཉིས་ཀྱི་མཆོད་པའི་སྔགས་དང༌། བདག་ཉིད་ལྷའི་ང་རྒྱལ་
གྱིས་གནས་པའི་སྔགས་དང༌། གཏོར་མ་སྦྱང་སྤེལ་སྦར་བསྒྱུར་གྱི་སྔགས་བཞི་དང༌། གཏོར་
མགྲོན་སྤྱན་དྲངས་བ་དང༌། སའི་ལྷ་མོ་སྤྱན་དྲངས་ཞིང་མཆོད་པའི་སྔགས་དང་། བདུད་གཞོམ་
པ་དང་། ཕུར་པའི་སྔགས་དང་། ཐོ་བའི་སྔགས་རྣམས་གསུངས་ཤིང༌། སྐབས་འདིར་ཕྱག་
མཚན་ལྔ་རྐང་མཐིལ་ལ་བཀོད་ཅིང་རྡོ་རྗེ་ཡི་སྟབས་ལ་སོགས་པས་ས་བཅག་པར་གསུངས་སོ།།
རྡོ་རྗེའི་ས་སྤྱན་དྲངས་བའི་སྔགས་དང༌། བུམ་པ་དང་ཐིག་སྐུད་དང་རྡུལ་ཚོན་དང་རྡོ་རྗེ་དང་
དྲིལ་བུ་ལྷག་པར་གནས་པ་དང༌། སློབ་མ་ལྷག་གནས་ཀྱི་སོ་ཤིང་དོར་བ། རྡོ་རྗེ་སེམས་དཔའ་
བསྐུལ་བའི་སྔགས་རྣམས་དང༌། མལ་སྟན་ལྷག་གནས་ཀྱི་སྔགས་རྣམས་དང་རྨི་ལམ་གྱི་
མཚན་མ་བཟང་ངན་ཀྱང་གསུངས་ལ། གཏོར་མ་སྦྱང་བའི་སྔགས་དང་གཏོར་མའི་མགྲོན་དུ་
རྡོ་རྗེ་མཁའ་འགྲོ་མ་རྣམས་དགུག་པ་དང་། དབང་བདུན་གྱི་དོན་དུ་གསོལ་བ་འདེབས་པའི་
སྔགས་དང༌། དབང་ཐོབ་པའི་ང་རྒྱལ་བྱ་བའི་སྔགས་དང་། དབང་གོང་མའི་དོན་དུ་གསོལ་བ་
364

དུས་འཁོར་དབང་ལེ་འགྲེལ།
འདེབས་པའི་སྔགས་དང་། དབང་ཐོབ་པའི་ང་རྒྱལ་གཟུང་པའི་སྔགས་དང༌། དབང་བཞི་པའི་
དོན་དུ་གསོལ་བ་འདེབས་པ་དང་ང་རྒྱལ་གཟུང་བའི་སྔགས་དང༌། ཕྱག་རྒྱ་དྲུག་དང་། ཕྱག་རྒྱ་
བཞིའི་སྔགས་དང༌། གཡས་གཡོན་གྱི་ཕྱག་མཚན་རྣམས་ཀྱི་སྔགས་དང༌། གླང་པགས་དང༌།
སྤྲུལ་རྒྱན་གྱི་སྔགས་རྣམས་དང༌། རྩ་བའི་སྔགས་རྐང་པ་བཅུ་དྲུག་པ་དང༌། བདུད་རིགས་
བརྒྱའི་མགོ་ཕྲེང་དང༌། མཁའ་འགྲོ་མའི་ས་བོན་དང་། ཕྲེང་བའི་སྔགས་རྐང་པ་བདུན་ཅུ་རྩ་
གཉིས་པ་དང་བཅས་པ་རྣམས་དང༌། ཐིག་གདབ་པའི་སྐབས་ཀྱི་སྔགས་རྣམས་དང༌། ཐིག་
གདབ་ཚུལ་རྣམས་ནི་འགྲེལ་པ་ལས་ཤེས་པར་བྱ་ཞིང་གོ་སླ་ལ། སྔགས་རྣམས་བོད་སྐད་དུ་
བསྒྱུར་བ་དང་། དེ་དག་གི་ལག་ལེན་དང་འབྲེལ་བར་སྔགས་རྣམས་སྒྲུབ་ཐབས་དང་དབང་
ཆོག་རྣམས་སུ་གསལ་བས་འདིར་སླར་ཡང་མ་བཀོད་དོ། །འགྲེལ་པར་མདོར་བསྡུས་དང་པོའི་
རྗེས་ནས་འདིའི་བར་དུ། སྲུང་འཁོར་དང་ས་སོགས་གཟུང་བའི་མདོར་བསྡུས་གཉིས་པས་
བསྟན་པར་མཛད་དོ། །དེ་ནས་དཀྱིལ་འཁོར་གྱི་ཐིག་གདབ་པ་གསུངས་པ། དཀྱིལ་འཁོར་གྱི་
ས་ལ་ཐོག་མར་སློབ་དཔོན་ནུབ་ཏུ་གནས་ཤིང་ཁ་ཤར་དུ་ཕྱོགས་པས་ལག་གཡོན་པས་ཐིག་
སྐུད་བཟུང་ཞིང་རྐང་གཡོན་སྐྱིལ་ཀྲུང་ཕྱེད་པ་དང་གཡས་ས་ལ་བཞག་པས་འཁོད་ལ། སློབ་
མ་ལས་ཀྱི་རྡོ་རྗེ་ཅན་ཤར་དུ་གནས་ནས་ཁ་ནུབ་ཏུ་ཕྱོགས་པས་ལག་གཡས་པས་ཐིག་སྐུད་
བཟུང་ཞིང་རྐང་གཡས་ཕྱེད་ཀྲུང་གཡོན་ས་ལ་བཞག་པས་འཁོད་དེ། དཀྱིལ་འཁོར་གྲུ་བཞིར་
གཞལ་ནས་དབུས་སུ་ཚངས་པའི་ཐིག་དང་པོ་གདབ་པར་བྱའོ། །དེ་ནས་སྔ་མ་བཞིན་དུ་ལྷོར་
སློབ་དཔོན་བྱང་དུ་ཞལ་ཕྱོགས་པ་དང༌། ལས་ཀྱི་རྡོ་རྗེ་ལྷོར་ཕྱོགས་པས་ཚངས་པའི་ཐིག་
གཉིས་པ་གདབ་པར་བྱའོ། །དེ་ནས་རླུང་དང་མེའི་ཐིག་དང་བདེན་བྲལ་དང་དབང་ལྡན་གྱི་
ཟུར་ཐིག་གཉིས་ཀྱང་བཏབ་ལ། དེ་ནས་ཕྱོགས་ཀྱི་ཡོངས་འཇོམས་སྤངས་ཤིང་། ཤར་ནུབ་ཀྱི་
ཚངས་ཐིག་ནས་བརྩམས་ཏེ་ལྷོའི་ས་ལ་ཐིག་གདབ་པ་དང་དེ་ནས་བྱང་གི་ས་ལའོ། །དེ་ནས་
365

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལྷོ་བྱང་ནི་ཚངས་ཐིག་ནས་ནུབ་ཀྱི་ས་ལའོ། །དེ་ནས་ཤར་གྱི་ས་ལ་ཐིག་གདབ། དཀྱིལ་འཁོར་
ལ་དགོས་པའི་ཐིག་རྣམས་མ་གཏོགས་ལྷག་མ་དབྱེ་བར་བྱ་བ་སྤྱིར་ཤེས་པར་བྱའོ། །དེ་ནས་
ཐྲིག་ནི་རོ་དང་དགུ་བཅུ་ཞེས་དགུ་བཅུ་རྩ་དྲུག་འདི་དགྲ་དབུས་ཀྱི་ཚངས་བའི་ཐིག་ལས་ཤར་
ལྷོ་ནུབ་བྱང་བཞིའི་ཕྱོགས་ཀྱི་ཆ་རྣམས་དྭག་ཏུ་རབ་ཏུ་སྦྱིན་པའམ་འགོད་པར་བྱ་སྟེ་ཕྱོགས་རེ་
རེར་ཡང་ཐིག་གོ་དྲུག་རེ་གདབ་བོ། །ཐིག་གོ་དྲུག་པོ་རེ་རེའི་བར་ཚད་ནི་སོར་ཕྱེད་དུ་བརྗོད་
པ་སྟེ། སོར་ཕྱེད་པ་གོ་དྲུག་གི་ཐིག་འདི་དག་ཐིག་རིང་ཡིན་ནོ། །དེ་ལས་དབུས་ཀྱི་ནོར་དྭང་
དུས་ཀྱི་ཐིག་རྣམས་དག་གིས་དབུས་སུ་སྙིང་པོའི་དཀྱིལ་འཁོར་དག་ཏུ་འགྱུར་ཞེས་པ་ནང་གི་
ཐིག་བཞི་བཅུ་རྩ་བརྒྱད་ནི་སྙིང་པོའི་དཀྱིལ་འཁོར་ཏེ་ཐུགས་དཀྱིལ་གྱི་ཆའོ། །སྙིང་པོ་ལུས་ནི་
ཕྱི་རོལ་དུ་ཐིག་བརྒྱ་དང་གོ་གཉིས་ཀྱི་ཐིག་མཐའ་དྭག་རྣམས་ཀྱིས་བཀོད་པ་དག་ཀྱང་
དཀྱིལ་འཁོར་ཆེན་པོའི་སྒོ་ཡི་མཚམས་ཞེས་པ། ཐུགས་དཀྱིལ་གྱི་ཞེ་བརྒྱད་པོ་ལས་ཉིས་
འགྱུར་གྱི་ཐིག་གོ་དྲུག་གིས་གསུང་གི་དཀྱིལ་འཁོར་གྱི་སྒོ་ཡི་མཚམས་དང་། གསུང་དཀྱིལ་གྱི་
ཐིག་ལས་ཉིས་འགྱུར་གྱི་ཐིག་གིས་སྐུ་དཀྱིལ་གྱི་སྒོའི་མཐར་ཐུག་པར་འགྱུར་རོ། །དེ་ནས་རྭ་
བ༵་ལྔ་དང་རྟ་བབས་དང་ལ་སོགས་པའི་སྒྲས་ས་དང༌། ཆུ་དང་རྩེ་མོ་ཅན་མེ་དང་གཡོ་བའི་
དཀྱིལ་འཁོར་རླུང་གི་ཁོར་ཡུག་བཞི་རྣམས་ནི་སྐུ་དཀྱིལ་གྱི་ཕྱི་རོལ་གྱི་ས་ལ་བལྟ་བར་བྱའོ་
ཞེས་ཕྱི་རོལ་ནམ་མཁའི་མུ་ཁྱུད་ལ་རྡོ་རྗེའི་ཕྲེང་བ་དང་བཅས་པའོ། །ཐིག་གདབ་པའི་ངེས་པ་
འདི་ནི་སྤྲོས་པའི་དོན་གྱིས་གསུངས་ཏེ། རང་གི་ངོ་བོས་ཐིག་གིས་ཆ་ཕྱེ་ཚུལ་ནི་ཚིགས་བཅད་
ང་བཞི་པ་དང་ང་ལྔ་པ་གཉིས་ཀྱིས། གཉིས་དང་ཆུ་གཏེར་གཅིག་ཆུ་གཏེར་གཙིག་པ་དང་ཉི་མ་
ཞེས་པ་ལ་སོགས་པས་ཆ་ཕྱེད་པའི་ཐིག་ཐུང་འདེབས་ཚུལ་གསུངས་སོ། །དེས་ན་ལག་ལེན་དུ་
འདེབས་བདེ་བ་ཟླ་བའི་ཆ་བཅུ་དྲུག་དག་པ་རྩ་རྒྱུད་ལས་གསུངས་པའི་ཐིག་ནི། གྲུ་བཞི་
མཉམ་པའི་ས་གཞི་ལ། །བཅུ་དྲུག་ཆ་རུ་བྱས་ནས་ནི། །ཞེས་སོགས་ཀྱིས་གསུངས་པ་ལྟར།
366

དུས་འཁོར་དབང་ལེ་འགྲེལ།
དང་པོར་ཚངས་ཐིག་ཆ་བཅུ་དྲུག་པ་ཟུར་ཐིག་དང་བཅས་པ་བཏབ་ནས། དེ་ལས་ཕྱོགས་
བཞིར་ཆ་བཞི་བཞི་དོར་བ་སྐུ་དཀྱིལ་དང་། ལྷག་མ་ནང་གི་ཆ་བརྒྱད་པོ་སླར་ཡང་ཕྱེད་མར་
བགོས་པས་ཆ་བཅུ་དྲུག་ཏུ་འགྱུར་ལ། དེ་ལས་ཕྱོགས་བཞིར་ཆ་བཞི་བཞི་ཕྱིར་དོར་བ་གསུང་
དཀྱིལ་གྱི་དོན་དུ་འགྱུར་རོ། །ལྷག་མ་ནང་གི་ཆ་བརྒྱད་པོ་སླར་ཡང་ཕྱེད་མར་བྱས་པས་ཆ་བཅུ་
དྲུག་ཏུ་འགྱུར་ཏེ་ཐུགས་དཀྱིལ་གྱི་སའོ། །བཅུ་དྲུག་པོ་དེའི་ཆ་བཞི་བཞི་རེ་ཕྱོགས་བཞིར་དོར་
བའི་ནང་གི་ཆ་བརྒྱད་ནི་སྙིང་པོ་བདེ་ཆེན་གྱི་དཀྱིལ་འཁོར་དུ་འགྱུར་བས། དེ་ལྟར་སྐུ་དཀྱིལ་
སོར་ཕྱེད་པ་གོ་དྲུག་ཉིས་འགྱུར་དང༌། གསུང་དཀྱིལ་སོར་ཕྱེད་པ་གོ་དྲུག་དང༌། ཐུགས་དཀྱིལ་
སོར་ཕྱེད་པ་ཞེས་བརྒྱད་དང༌། བདེ་ཆེན་འཁོར་ལོ་སོར་ཕྱེད་པ་ཉེར་བཞི་སྟེ་དཀྱིལ་འཁོར་བཞི་
པོ་ཕྱི་རིམ་གྱི་ཕྱེད་ཀྱི་ཆ་རེ་ནང་མར་འགྱུར་བ་ཡིན་ལ། ཐུགས་དཀྱིལ་གྱི་ཆ་བཅུ་དྲུག་པོའི་ཆ་
རེ་རེ་སོར་ཕྱེད་གསུམ་དུ་འགྱུར་བ་ལས། ཆ་བཅུ་དྲུག་པོའི་ཆ་གཉིས་སྒོའི་དོན་དུ་བཤད་པས།
སྒོ་སོར་ཕྱེད་པ་དྲུག་དང༌། གསུང་གི་དེ་ལས་ཉིས་འགྱུར། སྐུའི་སྒོ་གསུང་ལས་ཉིས་འགྱུར་ཏེ་
དཀྱིལ་འཁོར་གསུམ་གྱི་སྒོ་ནི་རང་རང་གི་འཁོར་ལོའི་ཚད་ཀྱི་བརྒྱད་ཆར་འགྱུར་རོ། །ཚངས་
ཐིག་ལས་བྱང་ལྷོ་ཤར་ནུབ་ཏུ་སོར་ཕྱེད་པ་གཉིས་རེ་སྤངས་ནས་སྙིང་པོའི་པདྨའི་ལྟེ་བའི་གཙོ་
བོའི་གདན་གྱི་དོན་དང་ཕྱོགས་དང་སྒོ་བཞི་རྣམས་སུ་ལྷའི་པདྨའི་གདན་གྱི་དོན་དུ་ཐིག་གདབ་
ཕར་བྱ་ལ། དེ་ཡང་ཕྱོགས་བཞིར་སོར་ཕྱེད་པ་བཞི་ནི་པདྨའི་འདབ་མ་རྣམས་སུ་འགྱུར་ཏེ།
གཙོ་བོའི་གདན་འཁོར་ལོའམ་ཆུ་སྐྱེས་པདྨ་ནི། ལྷ་དང་ལ་སོགས་པའི་སྒྲས་ལྷ་མོ་གཞན་
རྣམས་ཀྱི་གདན་ལས་སུམ་འགྱུར་དག་ཀྱང་ཡིན་ལ་དེ་ལྟར་ཚངས་པའི་གནས་སུ་ནི་ཉི་མའི་
རེའུ་མིག་དྭག་གིས་ཞེས་པ་སོར་ཕྱེད་པ་བཅུ་གཉིས་ཀྱིས་གཙོ་བོ་བཅོམ་ལྡན་འདས་ཀྱི་གདན་
པདྨའོ། །པདྨའི་སུམ་ཆ་ལྟེ་བ་སྟེ་སོར་ཕྱེད་པ་བཞིར་འགྱུར་ཏེ། ཕྱོགས་རྣམས་སུ་འདབ་མའི་
ནང་དུ་ཐིག་བཏབ་ནས། ལྷག་མ་སོར་ཕྱེད་པ་གསུམ་རྣམ་པ་གཉིས་སུ་བྱས་ཏེ། རྐང་པ་དང་
367

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཅས་པའི་སོར་ཕྱེད་པའི་ཆས་སྙིང་པོའི་དཀྱིལ་འཁོར་ལ་རེ་ཁཱ་གསུམ་དུ་འགྱུར་རོ། །སླར་
ཡང་པདྨའི་འདབ་མའི་ཕྱི་རོལ་དུ་སོར་ཕྱེད་པ་རི་བོང་ཅན་གྱིས་ཀ་བ་དང་རྡོ་རྗེའི་ཕྲེང་བར་
འགྱུར་ལ། དེ་ནས་སོར་ཕྱེད་པ་བཞི་ཡིས་སངས་རྒྱས་བཞི་དང་ལ་སོགས་པའི་ལྷ་མོ་བཞི་ཡི་
པདྨར་རབ་ཏུ་འགྱུར་ཞིང༌། དེ་ཡི་ཕྱི་རོལ་དུ་སོར་ཕྱེད་པ་རི་བོང་ཅན་གྱིས་ཞེས་གཅིག་གིས་
ནས་བུམ་་
པའམ་ནི་ཐོད་པའི་རྣམ་པ་བརྒྱད་པོ་གདན་དུ་སོར་ཕྱེད་པའི་རེ་མིག་གསུམ་གྱིས་གཡོན་དང་
6,196
གཡས་སུ་ཀ་བ་བཅུ་དྲུག་གི་བར་དུ་འགྱུར་རོ། །གནས་དེ་ནས་འདིར་ཇི་སྲིད་རེ་ཁཱའི་བར་དུ་
སོར་ཕྱེད་པ་ཉིན་མོར་བྱེད་པ་སྟེ་བཅུ་གཉིས་དག་གིས་ཁྱམས་ཀྱི་ཚོན་གྱི་སར་འགྱུར་ཏེ།
ནས་རྡོ་རྗེ་ཕྲེང་བ་ལས་སོར་ཕྱེད་པ་གསུམ་པའི་ཆ་གཉིས་དང་སོར་ཕྱེད་དོར་ནས་ཐིག་བཏབ་
སྟེ་ཕྱོགས་དང་ཟུར་རྣམས་སུ་ཆུ་གཏེར་རེའུ་མིག་དག་གིས་ཞེས་བཞིས་དྲི་ལ་སོགས་པ༵་ལྷ་མོ་
རྣམས་དང་སྣ་ལ་སོགས་པ་ལྷ་རྣམས་ཀྱི་ཟླ་ཉི་པདྨ་ཉིད་ཀྱི་གདན་ནོ། །དེ་ནས་སོར་ཕྱེད་དོར་
ནས་ཕྱེད་དང་བཅུས་པའི་སོར་ཕྱེད་པ་གཅིག་གིས་རེ་ཁཱའམ་ར་བ་གསུམ་སྟེ། དུས་ཏེ་དྲུག་
དང་རོ་རྣམས་ཀྱིས་ཀྱང་སྒོ་དང་སྒོ་ཁྱུད་དང་དེ་བཞིན་སྒོ་ལོགས་དང་སྒོ་ཡི་འགྲམ་པ་དག་སྟེ།
སོར་ཕྱེད་པ་གསུམ་གྱིས་ཀྱང་ནི་ཁ་ཁྱེར་ཆེན་པོ་ཞེས་པ་བེ་དི་ཀ་སྟེ་ལན་ཀན་ནམ་སྟེགས་བུར་
བསྒྱུར་བ་དེ་ཡི་ས་ཆ་ཡིན་ཞིང་ར་བའི་ས་ལས་ཉིས་འགྱུར་དག་དང་ཀྭ་བ་ནི་ཕྱེད་ཀྱི་ཆའོ།དེ་
ནས྄་སོར་ཕྱེད་པའི་ཕྱེད་དང་བཅས་པའི་སོར་གཅིག་སྟེ་ཕྱེད་གཉིས་དང༌། སོར་ཕྱེད་ནི་དུས་
ཀྱི་ཞེས་པ་གསུམ་གྱིས་ནོར་བུའི་རང་བཞིན་གྱི་སྣམ་བུ་དང་ནི་དོ་ཤལ་དང་དོ་ཤལ་ཕྱེད་པའི་
ས་རུ་འགྱུར་ཏེ། སྟེགས་བུའི་ཕྱེད་ཀྱིས་རིན་ཆེན་སྣམ་བུ་དང༌། སྣམ་བུའི་ཉིས་འགྱུར་གྱིས་དོ་
ཤལ་དང་དོ་ཤལ་ཕྱེད་པ་ཡིན་པའི་ཕྱིར་རོ། །དོ་ཤལ་གྱི་ཕྱེད་ནི་བ་ཀུ་ལཱི་སྟེ་ཤར་བུ་ཞེས་
གྲགས་པ་དང༌། ཀྲ་མ་ཤཱིརྵ་ནི་མདའ་ཡབས་སོ། །དེ་ལྟར་ན་སྒོ་དང་མཉམ་པ་ནི་སྒོ་ཁྱུད་དོ། །
368

དུས་འཁོར་དབང་ལེ་འགྲེལ།
སྒོ་ཁྱུད་དང་མཉམ་པ་ནི་ལོགས་ཡིན་ཏེ་འགྲམ་ཡང་དེ་བཞིན་ནོ། །སྒོ་ཡི་རྩ་བའི་ཐིག་གི་དྭང་
པོ་ནས་ནི་གསུམ་གྱིས་བསྒྱུར་བའི་བཅུ་ཡིས་རྟ་བབས་ཀ་བར་བཅས་པར་འགྱུར་ཏེ། ཀ་བའི་
སྟེང་དུ་རྟ་བབས་སྒོ་ལས་སུམ་འགྱུར་གྱི་ཚད་དོ། །དོ་ཤལ་གྱི་ས་ལས་ཐིག་ཕྱེད་སྟེང་དུ་དོར་
ནས་དོ་ཤལ་ཕྱེད་པ་དག་གི་མཐར་ནི་བ་ཀུ་ལིར་ཡང་རབ་ཏུ་འགྱུར། ཞེས་པ་འདི་ཡན་ཆད་
ཀྱིས་སྙིང་པོའི་དཀྱིལ་འཁོར་ལ་ཐིག་གདབ་པའི་ངེས་པའོ། །སླར་ཡང་དཀྱིལ་འཁོར་གྱི་དོན་
དུ་ཐིག་གཞན་གཉིས་དང་ཆུ་གཏེར་གཅིག་དང་ཞེས་པ་ནས། རྟ་བབས་རབ་ཏུ་གསུངས་པའི་
ཆ་རྣམས་ཀྱིས་ཞེས་པའི་བར་གྱིས་ཐུགས་དཀྱིལ་གྱི་དཀྱིལ་འཁོར་ལ་ཐིག་གདབ་པ་གཉིས་ཀ་
རབ་ཏུ་གསུངས་སོ་ཞེས་པ་ནི་ཐུགས་དཀྱིལ་གྱི་ངེས་པའོ། །འདིར་རྩ་རྒྱུད་ལས་གསུངས་པའི་
རྟ་བབས་ཀྱི་མཚན་ཉིད་ནི། རྟ་བབས་ཐམས་ཅད་སྒོའི་ཚད་ལས་སུམ་འགྱུར་དུ་གསུངས་པས་
ན༑ ཐུགས་དཀྱིལ་ལ་སོར་ཕྱེད་པ་དྲུག་གི་སྒོ་ཡིན་པས་དེའི་རྟ་བབས་ནི། སོར་ཕྱེད་པ་བཅོ་
བརྒྱད་དུ་འགྱུར་ལ། དེ་ཡང་བརྩེགས་མ་གསུམ་ལས། དང་པོ་ནི་སོར་ཕྱེད་པ་དྲུག་གིས་སོ། །
གཉིས་པ་ཕྱེད་དང་བཅས་པའི་བཞིས་དང༌། གསུམ་པ་ཕྱེད་དང་བཅས་པའི་གསུམ་གྱིས་སོ། །
དེ་ནས་གཉིས་ཀྱིས་ཧར་མི་དང་གཉིས་ཀྱིས་བུམ་པ་སྟེ། དེ་ལྟར་ཆ་བཅོ་བརྒྱད་ཀྱིས་རྟ་བབས་
སུམ་བརྩེགས་སོ། །རྩེག་མ་དང་པོ་ལ་རྟ་བབས་ཀྱི་ཀ་བའི་སྟེང་དུ་སོར་ཕྱེད་ཀྱི་ཆས་སྣམ་བུ་སྟེ།
རིང་ཚད་ལ་སོར་ཕྱེད་པ་ཉེར་བཞིའོ། །དེའི་སྟེང་དུ་སོར་ཕྱེད་ཀྱི་ཆས་མྱོས་པ་སྲུང་བ་སྟེ་རིང་
བར་སོར་ཕྱེད་པ་བཅུ་དྲུག་གོ། །དེའི་སྟེང་དུ་སྙིང་པོའི་ལྟེ་བའི་ཚད་ཀྱི་དབུས་སུ་མཆོད་པའི་ལྷ་
མོའི་གནས་གྲུ་བཞིའོ། །དེའི་གཡས་དང་གཡོན་དུ་སོར་ཕྱེད་ཀྱི་ཀ་བའོ། །དེ་དག་གི་གཡས་
གཡོན་དུ་སླར་ཡང་ལྷ་མོའི་གནས་སོ། །དེ་ནས་སླར་ཡང་གཡས་དང་གཡོན་དུ་ཀ་བའོ། །དེ་
དག་གི་གཡས་དང་གཡོན་དུ་རྟ་བབས་ཀྱི་ཀ་བའི་སྟེང་དུ་གླང་པོ་ཆེ་མནན་པའི་སེང་གེ་ཟུང་
ཞིག་མགོ་སྟེང་དུ་བལྟས་པའོ། །དེ་དག་གི་མགོ་བོའི་སྟེང་དང་ཀ་བ་བཞིའི་སྟེང་དུ་འོག་གི་སྣམ་
369

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བུའི་ཕྱེད་ཀྱི་ཆས་སྣམ་བུར་འགྱུར་ཏེ། རིང་དུ་སོར་ཕྱེད་པ་བཅོ་བརྒྱད་དོ། །དེ་སྟེང་རྩ་བའི་
མྱོས་སྲུང་བཞིན་དུ་མྱོས་པ་སྲུང་བ་སྟེ། རིང་བར་སོར་ཕྱེད་པ་བཅུ་གཉིས་སོ། །དེའི་སྟེང་དུ་
རྐང་པས་དམན་པའི་སོར་ཕྱེད་ཀྱི་ཆས་ཀ་བ་སོ་སོ་སྟེ། ཀ་བའི་བར་དུ་སོར་ཕྱེད་པ་གསུམ་
གྱིས་ལྷའི་གནས་སམ་མཚན་མའི་གནས་གསུམ་མོ། །ཕྱི་རོལ་གྱི་ཀ་བ་དག་གི་གཡས་དང་
གཡོན་དུ་ཤཱ་ལ་བྷཉྫི་ཀ་བྱའོ། །དེ་དག་གི་མགོ་བོའི་སྟེང་དང་ཀ་བ་བཞིའི་སྟེང་དུ་སླར་ཡང་སོར་
ཕྱེད་པ་ཕྱེད་ཀྱི་ཆས་སྣུམ་བུ་སྟེ། རིང་པར་སོར་ཕྱེད་པ་བཅོ་ལྔའོ། །དེའི་སྟེང་དུ་སྔ་མ་བཞིན་དུ་
སོར་ཕྱེད་གྱིས་མྱོས་པ་སྲུང་བ་སྟེ། རིང་པར་སོར་ཕྱེད་བརྒྱད་པའོ། །དེའི་སྟེང་དུ་སོར་ཕྱེད་
གྱིས་ཆས་ཀ་བ་སོ་སོ་བྱའོ། །ཀ་བའི་བར་བར་དུ་རྩ་བའི་རྩེགས་མའི་ལྷའི་གནས་གྱི་ཕྱེད་ཀྱི་
ཆས་གནས་གསུམ་མོ། །དེ་ལ་ཕྱི་རོལ་གྱི་ཀ་བ་དག་གི་གཡས་གཡོན་དུ་སླར་ཡང་ཤཱ་ལ་བྷཉྫཱི་
ཀ་བྱའོ། །དེའི་སྟེང་དུ་ཆ་ཕྱེད་ཀྱི་སྣམ་བུ་སོར་ཕྱེད་བཅུ་གཉིས་པའོ། །དེའི་སྟེང་དུ་ཧར་མི་རིང་
བ་ཉིད་དུ་སོར་ཕྱེད་པ་བརྒྱད་པའོ། །དེའི་སྟེང་དུ་གཉིས་ཀྱིས་བུམ་པ་སྟེ། གཡས་དང་གཡོན་
དུ་རྒྱལ་མཚན་གྱི་ཡུ་བའི་གནས་སོ། །དེ་བཞིན་དུ་སྣམ་བུ་སོ་སོའི་རྩེ་མོར། རྔ་ཡབ་དང༌། མེ་
ལོང་འཕྱང་བ་དང༌། རྒྱལ་མཚན་ཏེ་དེ་ལྟར་རྟ་བབས་ཀྱི་ཚད་དང་མཚན་ཉིད་ཤེས་པར་བྱའོ། །
དེ་ནས་གསུང་གི་དཀྱིལ་འཁོར་གསུངས་པ། རེ་མིག་དྲུག་གིས་རྟ་བབས་འོག་ཏུ་ནོར་གྱི་པདྨ་
དྭང་ལྡན་རྣལ་འབྱོར་མ་རྣམས་སྣམ་བུའོ། །ཞེས་པ་གསུང་དཀྱིལ་ལ་སོར་ཕྱེད་པ་དྲུག་གི་
བདག་ཉིད་ཅན་གྱི་ཆ་ཆེན་བཞི་ཡི་ཁྱོན་ཡོད་པ་ལས་ནང་གི་ཆ་ཆེན་གཉིས་ལ་ཐུགས་དཀྱིལ་
གྱི་ར་བ་དང་སྟེགས་བུའམ་ཁ་ཁྱེར་དང་སྣམ་བུ་དང་དོ་ཤལ་དང་དོ་ཤལ་ཕྱེད་པ་དང་བ་ཀུ་ལཱི་
དང་ཀྲ་མ་ཤཱི་རྞ་རྣམས་བཀོད་ནས་ལྷག་མའི་ཆ་ཆེན་གཉིས་ལས་གཅིག་དོར་ནས། ཆ་གཞན་
གྱི་རེ་མིག་དྲུག་པོ་རྣམས་ལ་སྟེང་འོག་གི་སྐལ་པའི་རེ་མིག་མི་དགོས་པས། ཕྱོགས་བཞི་
མཚམས་བཞིའི་དབུས་རྣམས་སུ་ཆ་ཆུང་བཞི་ཡིས་རྣལ་འབྱོར་མ་རྣམས་ཀྱི་པདྨ་བརྒྱད་ཀྱི་སྣམ་
370

དུས་འཁོར་དབང་ལེ་འགྲེལ།
བུ་བྱ་སྟེ། ཕྱོགས་རྣམས་སུ་ཐུགས་དཀྱིལ་གྱི་རྟ་བབས་ཡོད་ཀྱང༌། བྲི་བྱ་ལ་ཐུགས་ཀྱི་རྟ་བབས་
ཀྱི་རྩེག་མ་གཉིས་པའི་མྱོས་པ་སྲུང་བ་སོར་ཕྱེད་བཞི་ཙམ་དུ་དཔངས་སོར་ཕྱེད་དུ་བཤིག་ཅིང༌།
གཡས་གཡོན་གྱི་ཀ་བ་ཟུང་དག་སོར་མོ་ཕྱེད་ཕྱེད་ཙམ་རེ་གཡས་གཡོན་དུ་ཕྱིར་བགྱེད་ནས་
དེར་སོར་ཕྱེད་པ་བཞི་གྲུ་བཞིའི་ས་ལ་རྣལ་འབྱོར་མ་རྣམས་ཀྱི་པདྨ་བྱའོ། །ཕྱི་རོལ་དུ་གསུང་
དཀྱིལ་ལ་སྒོ་ནས་བརྩམ་སྟེ། རྟ་བབས་ཀྱི་མཐར་ཐུག་པ་ཐམས་ཅད་ཐུགས་དཀྱིལ་ལས་ཉིས་
འགྱུར་དུ་བྱའོ། །དེ་ནས་སྐུ་དཀྱིལ་ལ་ཕྱོགས་བཞིར་སོར་ཕྱེད་པ་བཅུ་གཉིས་ཀྱི་བདག་ཉིད་
ཅན་གྱི་ཆ་ཆེན་བཞི་ཡོད་པ་ལས། ནང་གི་གཉིས་ནི་གསུང་དཀྱིལ་གྱི་ར་བ་ནས་ཀྲ་མ་ཤིརྵའི་
བར་གྱི་ས་དང༌། དེ་ནས་ལྷག་ཆ་ཆེན་གཉིས་ལ་སོར་ཕྱེད་པ་རོ་ཡིས་བསྒྱུར་བའི་དུས་བཞིའི་
གྲངས་ཀྱིས་ཏེ་ཉི་ཤུ་རྩ་བཞིས་དཔལ་ལྡན་ཚོན་གྱི་ས་སྟེ་སྐུ་ཡི་རེ་ཁཱ་ལྔ་ལ་ཐུག་པ་ཡི་བར་
དུའོ། །ཕྱོགས་བཞི་དང་ཟུར་རྣམས་སུ་ཉི་མའི་པདྨ་སྟེ་པདྨ་བཅུ་གཉིས་བྱ་ལ། པདྨ་རེ་རེའང་
ཉིས་འགྱུར་མ་ནུའི་འདབ་ལྡན་ཞེས་པ་ཉེར་བརྒྱད་དེ། དེ་ཡང་སོར་ཕྱེད་པ་བཅུ་གཉིས་པའམ་
ཉི་མའི་རེ་མིག་དྭག་གིས་བྱ་སྟེ། སོར་ཕྱེད་པ་བཅུ་གཉིས་པོ་དེ་རྣམས་ཆ་བདུན་དུ་བྱས།
གཅིག་དབུས་ཀྱི་ཆ་ལྟེ་བ་དང༌། གཡས་གཡོན་གྱི་ཆ་གཉིས་པས་འདབ་མ་བཞི་དང་། གསུམ་
པའི་ཆ་གཉིས་ཀྱི་གཡས་གཡོན་གྱི་འདབ་མ་བརྒྱད་དང༌། གཡས་གཡོན་གྱི་བཞི་པས་འདབ་
མ་བཅུ་དྲུག་སྟེ་ཉེར་བརྒྱད་བྱའོ། །སྙིང་པོའི་སྒོ་ནི་རང་གི་ཚད་ལ། དེ་ལས་ཉིས་འགྱུར་གསུང་
དཀྱིལ་གྱི་སྒྲོའོ། །དེ་དག་ནི་ནང་ནས་རིམ་པ་བཞིན་མུན་པ་དང་རྡུལ་དང་སྙིང་སྟོབས་རྣམ་པ་
གསུམ་གྱི་ཡོན་ཏན་དབ༵ང་གིས་དེ་ལྟར་སྔ་མ་ལས་ཕྱི་མའི་སྒོ་ཉིས་འགྱུར་ཏེ། འདིར་ནི་ཕྱི་
རོལ་སྐུ་དཀྱིལ་གྱི་སྒོ་བཞི་པོ་དག་ཀྱང་གསུང་དཀྱིལ་གྱི་སྒོ་བཞི་ལས་ཉིས་འགྱུར་རོ། །ཐུགས་
དཀྱིལ་མུན་པའི་ཡོན་ཏན། གསུང་དཀྱིལ་རྡུལ། སྐུ་དཀྱིལ་སྙིང་སྟོབས་ཀྱི་ཡོན་ཏན་གྱིས་དབྱེ་
བས་སྒོ་བཅུ་གཉིས་སོ། །རྭ་བ༵་སོགས་དང་ཞེས་རྟ་བབས་ཀྱི་མཐར་ཐུག་པ་ཡང་དེ་བཞིན་
371

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཉིད་དུ་སྔ་མ་ལས་ཕྱི་མ་ཉིས་འགྱུར་རོ། །ཕྱི་རོལ་དུ་ཆུ་མེ་རླུང་གི་དཀྱིལ་འཁོར་གསུམ་ཁོར་
ཡུག་ཏུ་བཀོད་པ་རྣམས་ནི་སོར་ཕྱེད་པ་བརྒྱད་པ་གསུམ་གྱིས་ཏེ་ཉི་ཤུ་རྩ་བཞིས་རབ་ཏུ་བྱའོ།།
ཁོར་ཡུག་གསུམ་པོ་དེ་དག་རྣམས་ཀྱི་ནང་དུ་ཐོག་མཐའི་ཆ་ལ་ཉི་ཟླའི་འོད་འཆར་བ་དང༌།
ནུབ་པའི་ས་ཡི་དཀྱིལ་འཁོར་དྭག་ནི།ཁོར་ཡུག་དེ་རྣམས་ཀྱི་མཐར་ཕྱི་རོལ་དུ་Hརྗེའི་ཕྲེང་བ་
༼གང་ལ་གནས་པ་ནམ་མཁའི་དཀྱིལ་འཁོར་ཡང་གོང་བཤད་ཉེར་བཞི་པོ་དེ་ཡི་ཕྱེད་དེ་སོར་
ཕྱེད་པ་བཅུ་གཉིས་ཀྱི་རེ་མིག་དག་གིས་བྱ་སྟེ། ས་དཀྱིལ་དང་རྡོར་ཕྲེང་གཉིས་ཀ་རེ་རེ་ནས་
སོར་ཕྱེད་པ་བཅུ་གཉིས་ཀྱི་སའོ། །རྡོར་ཕྲེང་དེའི་ཕྱི་རོལ་སོར་ཕྱེད་པ་ཉེར་བཞིས་རྡོ་རྗེའི་མེ་
ལྕེའོ། །ཕྱི་རོལ་དུ་དུར་ཁྲོད་ཀྱི་གཞིར་རབ་གཏུམ་མ་རྣམས་ཀྱི་གདན་གྱི་འཁོར་ལོ་གང་ཡིན་
པ་དེ་ནི་རྩིབས་བརྒྱད་པ་སྟེ། དེ་ནི་སྐུ་ཡི་དཀྱིལ་འཁོར་གྱི་མཐར་ཡང་། མེ་དང་རླུང་གི་དཀྱིལ་
འཁོར་གྱི་དབུས་ལ་འགོད་དེ་སོར་ཕྱེད་པ་བཅུ་གཉིས་ཀྱི་ཚད་དུ་བྱའོ། །སྐུ་དཀྱིལ་གྱི་ཕྱི་རོལ་
ཀྱི་ཀ་བའི་འོག་ཏུ་སྟེག་བུ་ལ། སོར་ཕྱེད་པའི་ཆ་བཅུ་གཉིས་ཀྱིས་གདེངས་ཅན་རྣམས་ཀྱི་
གདན་རླུང་ལ་སོགས་པའི་དཀྱིལ་འཁོར་དུ་ཡང་རབ་ཏུ་འགྱུར་ཏེ། སྐུའི་སྒོ་སྐྱོང་གི་ལྷ་རྣམས་
་ཀྱི་གདན་ཤིང་རྟ་ནི་སོར་ཕྱེད་པའི་ཆ་ཉི་མ་སྟེ་བཅུ་གཉིས་དག་གིས་སྐུ་དཀྱིལ་གྱི་སྒོ་ཡི་དབུས་
སུ་བྱ་བ་སྟེ། གསུང་དཀྱིལ་གྱི་རྟ་བབས་སོར་ཕྱེད་པ་བཅུ་གཉིས་སྤངས་ནས་སྒོའི་ཕྱེད་གཉིས་
པ་ལ་དབང་པོ་ལ་སོགས་པའི་ལྷའི་སྣམ་བུ་དང་མཚུངས་པའི་ཤིང་རྟ་བྱ་བ་དང༌། ནམ་མཁའ་
དང་ས་གཞི་དག་ལ་གནས་པའི་ཁྲོ་བོ་གཉིས་ཀྱི་གདན་གྱི་ཤིང་རྟ་ནི། བྲི་བྱ་ལ་སྐུ་དཀྱིལ་གྱི་རྟ་
བབས་ཀྱི་བུམ་པ་སྤངས་ནས་སྟེང་གི་ཁྲོ་བོའི་གདན་ཤར་གྱི་ཚྭ་དང༌། འོག་གི་ཁྲོ་བོའི་གདན་
ནུབ་ཀྱི་ཕྱོགས་ལ་ཡང་འགོད་པར་བྱའོ། །དཀྱིལ་འཁོར་གྱི་ཐིག་གདབ་པའི་ངེས་པ་སྟེ། འདི་
རྣམས་ཞིབ་ཆ་ཐིག་ཡིག་གིས་གསལ་བས་འདིར་རྩ་བའི་འབྲུ་ནོན་མདོར་བསྡུས་ཙམ་ལས་མ་
བཀོད་དོ། །དེ་ནས་རྡུལ་ཚོན་གདབ་པའི་ཆོ་ག་གསུངས་པ། དེ་ཡང་སྦྱིན་བདག་གི་འབྱོར་པ་
372

དུས་འཁོར་དབང་ལེ་འགྲེལ།
དང་རྗེས་སུ་མཐུན་པར། འཁོར་ལོས་སྒྱུ་བ་དག་གིས་རྡོ་རྗེ་ལྗང་གུ་ལ་སོགས་པ་ལྔའམ།
ན་རིན་ཆེན་ལྔ་ཡི་ཕྱེ་མས་ཚོན་དགྱེ་བར་བྱ་སྟེ། རིན་ཆེན་ལྔ་ནི། མར་གད་ཀྱིས་ལྗང་ཀུ། ཨིནྡྲ་
ནཱི་ལས་ནག་པོ། པདྨ་རཱ་གས་དམར་པོ། ཟླ་བ་ཆུ་ཤེལ་གྱིས་དཀར་པོ། ཀརྐེ་ཏ་ནས་སེར་པོ།
མཐོན་ག་ཆེན་པོས་སྔོན་པོ་ཡི་ཚོན་གདབ་པ་དང༌། དེ་བཞིན་དུ་འཁོར་བསྒྱུར་ཐུན་མོང་པའམ་
ཕལ་པས། གསེར་གྱི་ཕྱེ་མས་སེར་པོ་དང༌། མ་ར་ཀ་ཏ་ཡིས་ལྗང་གུ་དང༌། བྱེ་རུ་ཡིས་དམར་
པོ་དང་། མུ་ཏིག་གི་ཕྱེ་མས་དཀར་པོ་དང་ལ་སོགས་དང་ཞེས་པས་མུ་མེན་གྱི་ཕྱེ་མས་ནག་པོ་
དང་ཚོན་བཞི་བསྲེས་པས་ལྗང་ཀུས་བྱའོ། །དབྱེ་བ་ལྔ་ཡི་འབྲུའ མ་ཞེས་པ་སྲན་མ་མུངྒ་དང༌།
འབྲས་མ་ཉམས་ཕ་སོགས་འབྲུ་ལྔའི་བྱེ་མ་ཁ་དོག་བསྒྱུར་བའམ། རྣམ་པ་མང༵་པོའི་ནོར་བུ་ཡི་
ཕྱེ་མ་དག་དང་ནི། དེ་བཞིན་ཉིད་དུ་ཚོན་གྱི་ཁ་དོག་གང་རིགས་བཏགས་པའི་ཚོན་སྣ་ལྔ་དག་
གིས་དཀྱིལ་འཁོར་ཀྱི་ཕྱོགས་ཀྱི་ཆ་ལ་སོ་སོའི་ཁ་དོག་ཏུ་འོས་པའི་ཚོན་གྱི། སར་ནི་ཀྱེ་མི་ཡི་
བདག་པོ། སངས་རྒྱས་ཀྱི་རིགས་ཀྱི་དབྱེ་བས་རྡུལ་ཚོན་གདབ་པར་བྱ་བར་འགྱུར་རོ། །ཁ་
དོག་ཇི་ལྟ་བུར་བྱ་བ་ནི་ཕྱི་རོལ་དུ་ཁོར་ཡུག་བཞིའི་ཁ་དོག་ནི། སེར་དང་དཀར་དང་དམར་བ་
སོགས་ཀྱིས་ཞེས་ནག་པོ་རྣམས་ནི་ས་ཆུའི་དཀྱིལ་འཁོར་དང་ནི་མེ་དང་རླུང་དག་ལ་རིམ་
པས་སོ་ཞེས་པས་སེར་པོ་ནས་རླུང་ནག་པོའི་བར་དུའོ། །གཙོ་བོའི་ཞལ་གྱི་ཁ་དོག་གི་དབྱེ་
བས། ཤར་དུ་ཐུགས་རྣམ་པར་དག་པས་དཔལ་ལྡན་ནག་པོའི་ཚོན་གྱི་ས་རུ་འགྱུར་ཞིང་། ལྷོ་
རུ་གསུང་ཉི་མ་དང་མཚུངས་པ་དམར་པོ་དག་སྟེ། ནུབ་ཏུ་ཡང་ཡེ་ཤེས་ཀྱི་ཞལ་གྱིས་གསེར་
མདོག་སེར་པོ་དང༌། བྱང་དུ་སྐུ་རྣམ་པར་དག་པའི་དབྱེ་བ་གཞན་ཏེ་རི་བོང་འཛིན་པ་ལྟར་
དཀར་བའི་ཆར་གྱུར་བ་ནི་གཙོ་བོ་རྡོ་རྗེ་ཅན་གྱི་ཞལ་གྱི་དབྱེ་བས་སོ། །དེ་ཡང་ཐོག་མར་སློབ་
དཔོན་གྱིས་དབང་ལྔན་གྱི་རྩིག་པའི་ཚོན་བཀྱེ་ཞིང༌། ཞི་སོགས་དང་མཐུན་པའི་ཚོན་ཐོག་མར་
བྱས་ཏེ་བཀྱེ་ལ། དེ་ཡང་ཞི་སོགས་ལ་དབང་ལྡན་ནས་གཡས་སྐོར་དང༌། དྲག་པོའི་ལས་ལ་དེ་
373

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ནས་གཡོན་སྐོར་བྱ་བར་བཤད། ཞི་དྲག་གང་ལའང་ཐུགས་ཀྱི་རྩིག་པ་རེ་ཁཱ་དཀར་དམར་ནག་
གསུམ་གསུང་སྐུ་ཚོན་སྣ་ལྔ་པར་ངེས་ཀྱང༌། དགྱེ་བའི་རིམ་པ་སྐྱེ་རིམ་དང་སྡུད་རིམ་གྱིས་ཚུལ་
གྱིས་ལས་ཀྱི་རྗེས་སུ་འབྲངས་པས་དགྱེ་བར་བྱ་ལ། རྩིག་པའི་ཚོན་གྱི་རྗེས་སུ་ཕྱོགས་ཚོན་
རྣམས་བཀྱེ་བར་བྱའོ། །དཀར་པོ་དང་དམར་པོ་དང་ནག་པོ་རིམ་པར་ཡོངས་སུ་བཀོད་པའི་
ཁ་དོག་ནི། སྟེགས་བུ་སྟེ་གཟུངས་ཀྱི་སྣམ་བུའམ་འདོད་ཡོན་ལྷ་མོའི་སྣམ་བུ་དཀར་པོ་དང་ནི།
སྟེགས་བུ་དེའི་སྟེང་དུ་རིན་ཆེན་སྣམ་བུའི་ས་དམར་པོ་སྟེ། དེ་ལ་རིན་པོ་ཆེའི་ཆུན་འཕྱང་རྣམ་
པར་བཀྲ་ཞིང༌། སྒོ་ཁྱུད་དང་ཀ་བའི་མཚམས་སུ་རིན་པོ་ཆེས་སྤྲས་པའོ། །དོ་ཤལ་དྲག་གི་ས་
ནག་པོ་སྟེ་དེ་ལ་དོ་ཤལ་དང་དོ་ཤལ་ཕྱེད་པ་དང༌། མེ་ལོང་དང་རྔ་ཡབ་རྣམས་འཕྱང་བའོ།།བ་
ཀུ་ལཱི་དཀར་པོ་དང༌། ཀ་བ་སེར་པོ་དང༌། ཀྲ་མ་ཤཱི རྵ་དཀར་པོའོ། །ལྷའི་གདན་གྱི་པདྨ་རྣམས་
ནི་ཟླ་ཉིའི་ཁ་དོག་གིས་ཏེ་དཀར་པོ་དང་དམར་པོའོ། །སྙིང་པོའི་དཀྱིལ་འཁོར་གྱི་རྩིག་པ་ནི་
ཐམས་ཅད་དུ་སྐུ་གསུང་ཐུགས་རྣམ་པར་དག་པས་དྲི་མེད་རི་བོང་ཅན་དང་མཚུངས་པར་
དཀར་བ་དང་དམར་བ་དང་ནག་པའི་རི་མོའམ་རེ་ཁཱ་གསུམ་དང་ལྡན་པའོ། །ཐུགས་དཀྱིལ་
གྱི་དབུས་སུ་གཙོ་བོའི་གདན་གྱི་པདྨ་འདབ་བརྒྱད་ནི་ཐུན་མོང་དུ་སྤྱིར་ལྗང་གུ་དྲག་སྟེ། ཞི་
སོགས་ལས་སོ་སོའི་སྐབས་སུ་དཀར་པོ་སོགས་སུ་འགྱུར་རོ། །པདྨའི་ཕྱི་རོལ་དུ་བུང་བ་དང་
མཚུངས་པ་ནག་པོའི་ཁ་དོག་ཅན་གྱི་ཀྱཱ་བ༵་བཅུ་དྲུག་ནི་རྡོ་རྗེའི་ཕྲེང་བར་འགྱུར་ཞེས་པ་ཤར་
ལ་སོགས་པར་རིམ་བཞིན་རལ་གྲི་དང་རིན་པོ་ཆེ་དང༌། འཁོར་ལོ་དང༌། པདྨའི་ཕྲེང་བ་དང་
ལྡན་པ་བཞི་ཉིད་དོ། །སྙིང་པོའི་པདྨའི་ཟུར་བཞི་རྣམས་སུ་དབང་ལྡན་དང་ལྷ་མིན་དང་མེ་དང་
རླུང་གི་ཟུར་བཞི་པོ་དག་ཏུ་རིམ་བཞིན་ཟླ་བ་ལྟར་དཀར་བ་དང༌། ཉི་མའི་ལུས་ཞེས་ཁ་དོག་
དམར་པོ་དང༌། ནག་པོ་དང་སེར་པོ་རིམ་པ་ཡིས། དུང་དང༌། ཆོས་ཀྱི་གཎྜི་དང༌། ཡིད་བཞིན་
གྱི་ནོར་བུ་དག་དང་། དཔག་བསམ་གྱི་ལྗོན་པ༵་ཞེས་བྱ་བ་དང༌། ཞེས་ཕྱོགས་བཞི་དང་ཁ་དོག་
374

དུས་འཁོར་དབང་ལེ་འགྲེལ།
བཞི་དང༌། ཁ་དོག་ཅན་དུང་སོགས་བཞི་སྦྱར་ཏེ། དབང་ལྡན་དུ་དུང་ཟླ་བའི་ཁ་དོག་ཅན་ནས།
རླུང་གི་ཟུར་དུ་དཔག་བསམ་གྱི་ཤིང་སེར་པོའི་བར་དུའོ། །དེ་བཞིན་ཕྱོགས་བཞིའི་ཀ་ཁ་བཅུ་
དྲུག་གི་བར་དུ་སངས་རྒྱས་དང་ལྷ་མོ་རྣམས་དང༌། བུམ་པ༵་དཀར་པོ་བརྒྱད་ཕྱོགས་བརྒྱད་དུ་
པདྨའི་སྟེང་ན་གནས་ཤིང་པདྨས་ཁ་བརྒྱན་པ་ནི། སངས་རྒྱས་དང་ལྷ་མོ་རྣམས་ཀྱི་བར་
མཚམས་བརྒྱད་དུའོ། །འདིར་གདན་གྱི་ཁྱད་པར་ནི་ཟླ་བ་ནི་གདན་གྱི་ཆུ་སྐྱེས་དམར་པོའི་
སྟེང་དུ་རབ་ཏུ་འགྱུར་ཏེ། ཉིན་བྱེད་ཀྱི་གདན་ནི་པདྨ་དཀར་པོའི་སྟེང་དུ་ཡང་སྟེ། ཉི་ཟླའི་
གདན་དེ་ཡང་པདྨའི་འདབ་མ་བརྒྱད་པོ་སྤངས་ནས་པདྨའི་སུམ་ཆའི་ལྟེ་བའི་ཚད་དོ། །དེ་གང་
དང་གང་གི་གདན་ཡིན་པ་ནི་ཆུ་སྐྱེས་དམར་པོའི་སུམ་ཆའི་ལྟེ་བ་ལ་ནི་ལྷ་མོ་རྣམས་ཀྱི་རི་བོང་
འཛིན་པ༵་དྭག་གི་གདན་དུ་འགྱུར་ཏེ་ཟུར་བཞིར་རོ། །ཆུ་སྐྱེས་དཀར་པོའི་ལྟེ་བ་གསུམ་ཆ་
དག༵་ལྭ་ལྷ་རྣམས་ཀྱི་ཡང་གདན་ཉིན་མོར་བྱེད་པར་འགྱུར་ཏེ་དེ་རྣམས་ཕྱོགས་སུའོ། །ཐམས་
ཅད་ཀྱི་ཕྱི་རོལ་དུ་ནི་གཙོ་བོའི་གདན་གྱི་པདྨའི་ཁ་དོག་གི་དབ༵ང་གིས་དེ་ཡྀ་མདོག་དང་
མཚུངས་པའི་རྡོ་རྗེའི་ཕྲེང་བར་འགྱུར་ཏེ། ཁ་ཁྱེར་རམ་སྟེགས་བུའམ་ལན་ཀན་ནི་ཁ་དོག་
དཀར་པོའོ། །ཀཱ་བ་ནི་སེར་པོའོ། །བྱ་འདབ་ལས་ཐུར་དུ་འཕྱང་བའི་བཱ་ཀུ་ལི་ནི་ཁ་བའི་
མདོག་ཏུ་རབ་ཏུ་འགྱུར་ཞིང༌། རྟ་བབས་ནི་ཁ་དོག་སྣ་ཚོགས་སོ། །དཀར་པོའི་མདོག་སྟེ་ཅི་
ཞིག་དཀར་ཞེ་ན་གསུང་དཀྱིལ་ལ་འདོད་མ་རྣམས་དང༌། སྐུ་དཀྱིལ་ལ་ཕྱིར་འདོད་མ་རྣམས་
ཀྱི་སྟེགས་བུའམ་སྣམ་བུ་དང་། གསུང་དཀྱིལ་གྱི་རྣལ་འབྱོར་མ་རྣམས་དག་གི་ནོར་གྱི་པདྨའི་
སྣམ་བུ་ཞེས་པདྨ་བརྒྱད་ཀྱི་ས་གཞིའི་སྣམ་བུ་དག་ཀྱང་ཕྱོགས་ཀུན་ཏུ་འཁོར་བར་དཀར་པོའོ།།
དེ་ལ་ཕྱོགས་ཀྱི་ཆར་ནི་པདྨ་ཁ་དོག་དམར་པོར་འགྱུར་ཏེ་སངས་རྒྱས་སམ་རྒྱལ་བའི་དབང་
གིས་པདྨ་དཀར་པོ་རྣམས་ཟུར་བཞི་པོ་ཉིད་དུ་ཡང་ངོ༌། །རྣལ་འབྱོར་མའི་པདྨ་དེ་དག་ཟླ་བ་
དང་ཉི་མས་རྣམ་པར་དམན་པ་འདབ་མ་བརྒྱད་པའོ། །དེ་བཞིན་ཉིད་དུ་འཆི་མེད་ལྷ་ཆེན་པོ་
375

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
བཅུ་གཉིས་རྣམས་ཀྱི་པདྨ་ཡང་ཉིས་འགྱུར་མ་ནུའི་འདབ་མ་དང་ལྡན་པ་ཉི་ཟླའི་གདན་གྱིས་
དམན་པ་ཡིན་ནོ། །གསུང་དཀྱིལ་ལ་མཁའ་སོགས་རེ་ཁཱ་ལྔ་པོ་གང་ཡིན་དེ་དག་འབྱུང་བ་ལྔ་
སྐྱེད་པ་དང་སྡུད་པའི་རིམ་པའི་རིམ་བཞིན་ཡོན་ཏན་དབང་གིས་འགྱུར་ཏེ། ཞི་བ་དང་དབང་
ལ་སོགས་པ་ལ་གཡོན་པའི་རྒྱུ་བའི་དབང་གིས་མཁའ་རླུང་མེ་ཆུས་སྐྱེ་རིམ་དང་མཐུན་པར་
ལྗང་ནག་དམར་དཀར་སེར་པོའི་ཁ་དོག་རྣམས་སྙིང་པོའི་དཀྱིལ་འཁོར་གྱི་ཕྱོགས་ནས་བརྩམ་
སྟེ་སྟེགས་བུའི་བར་དུའོ། །དེ་བཞིན་གསད་པ་དང་རེངས་པ་སོགས་ལ། གཡས་རྒྱུའི་འབྱུང་བ་
སྡུད་རིམ་ལྟར་ས་ཆུ་མེ་རླུང་ནམ་མཁའི་རིམ་པས་སོ། །སུམ་ཆ་བར་དུ་གནས་ཞེས་པ་རེ་ཁཱ་རེ་
རེ་ལ་ས་ཁྱོན་ཆ་གསུམ་བྱས་པའི་ཆ་གཅིག་བར་དུ་དོར་ནས་ཆ་གཉིས་རེ་ཁྭ་བྱ་བ་ཡིན་པས།
ར་བའི་ས་ནི་ཆ་བཅོ་ལྔ་བར་རིག་པར་བྱའོ། །དེ་བཞིན་ཐུགས་དཀྱིལ་གྱི་ར་བའི་ས་ནི་ཆ་དགུ་
པའོ། །དེ་བཞིན་སྐུ་དཀྱིལ་ལ་སྐུ་ཡི་མཐེའུ་ཆུང་ལ་སོགས་པའི་སོར་མོ་ལྔ་པོ་ནམ་མཁའ་
སོགས་ཀྱི་རང་བཞིན་ཏེ། དེ་ཡང་ཞི་སོགས་ལ་སྤྲོ་བའི་རིམ་པས་ནམ་མཁའ་ལྗང་གུ་སོགས་
ནས་དང༌། བསད་སོགས་ལ་སེར་པོ་སོགས་ནས་སྡུད་རིམ་གྱིས་སོ། །ཀྭ་བ༵ འི་འོག་གི་སྒོ་
ཡི་མཚམས་སུ་གདེངས་ཅན་རྣམས་ཀྱི་གདན་རླུང་ལ་སོགས་པ་ཡི་དཀྱིལ་འཁོར་དག་ཏུ་རབ་
ཏུ་འགྱུར་ཏེ། ཤར་སྒོའི་གཡས་གཡོན་དུ་རླུང་དཀྱིལ་ཟླུམ་པོ་ནག་པོ་སྙིང་པོའི་པདྨའི་ཚད་ཅན་
ཐིག་ལེས་མཚན་པ་དང་། ལྷོར་མེ་དཀྱིལ་དམར་པོ་ཟུར་གསུམ་བཀྲ་ཤིས་ཀྱིས་མཚན་པ་པ་དང༌།
ནུབ་ཏུ་ས་དཀྱིལ་སེར་པོ་རྡོ་རྗེས་མཚན་པ་དང་། བྱང་དུ་ཆུ་དཀྱིལ་དཀར་པོ་ཟླ་ཕྱེད་ཀྱི་རྣམས་
པ་པདྨས་མཚན་པ་གཉིས་ཏེ་བརྒྱད་དོ། །འདིར་རླུང་དཀྱིལ་ཟླུམ་པོ་དང་ཆུ་དཀྱིལ་ཟླ་ཕྱེད་དུ་
བྱེད་པ་འགྱུར་མི་ལེགས་ཀྱི་བིབྷཱུ་ཏི་ཙནྡྲའི་ཕྱག་དཔེའི་རྒྱ་དཔེ་ལས་རླུང་དཀྱིལ་ཟླུམ་པོ་ཕྱེད་
པར་འགྱུར་ཏེ་ཞེས་དང་བྱང་དུ་ཆུའི་དཀྱིལ་འཁོར་ཟླ་བའི་རྣམ་པ་ཞེས་འབྱུང་བ་ལེགས་སོ་
ཞེས་བཞེད་པ་ཡོད་ཀྱང་འབྲོ་འགྱུར་འགྲེལ་ཆེན་ལས། རླུང་ཟླུམ་པོ་དང་ཆུ་དཀྱིལ་ཟླ་གམ་དུ་
376

དུས་འཁོར་དབང་ལེ་འགྲེལ།
ཡང་ཡང་གསལ་བར་གསུངས་པ་ལྟར་རོ། །དེ་བཞིན་ནག་དམར་སེར་དཀར་ལྗང་སྔོན་གྱི་
མདོག་ཅན་གྱི་སྒོ་སྐྱོང་གི་གདན་ཤིང་རྟ་དྲུག་གོ། །རྒྱལ་བའི་ཁ་དོག་གི་དབྱེ་བས་ཕྱོགས་རྣམས་
སུ་རྡུལ་ཚོན་མདོག་བཞིའོ། །དབང་ལྡན་དང་ནི་ལྷ་མིན་གྱི་ཟུར་དུ་སྐུ་དཀྱིལ་གྱི་རྟ་བབས་ཀྱི་
ཕྱི་རོལ་ས་ཡི་འཁོར་ཡུག་གམ་དཀྱིལ་འཁོར་སེར་པོ་སོར་ཕྱེད་བཅུ་གཉིས་པའི་ས་ལ་གནས་
པའི་མཚན་མོའི་དབང་གིས་ཟླ་བ་ཉ་བ་དང༌། ཉི་མ་ནུབ་པ་བྲི་བར་བྱ་སྟེ། དབང་ལྡན་དུ་ཟླ་བ་
ཉ་བ་དང་། ལྷོ་ནུབ་ཏུ་ཉི་མ་ནུབ་པ་དག་གོ་ཀྱེ་མི་ཡི་དབང་པོ་ཞེས་སོ། །དེ་ནས་སྐུའི་དཀྱིལ་
འཁོར་གྱི་ཕྱི་རོལ་སྒོ་ཡི་སྟེང་གི་ཆར་ནི་རྟ་བབས་ཀྱི་རྩེག་མ་དང་པོའི་དཔུས་མའི་གནས་སོར་
ཕྱེད་བཅུ་དྲུག་གི་བདག་ཉིད་ལ་ཐུགས་རྣམ་པར་དག་པའི་གཡས་གཡོན་དུ་རི་དྭགས་ཕོ་མོ་
དང་བཅས་པའི་ཆོས་ཀྱི་འཁོར་ལོ་སྤྲིན་གྱི་མདོག་སྟེ་ནག་པོའི་ཁ་དོག་ཏུ་འགྱུར་ལ། དེ་ལས་
གཞན་པའི་གནས་སུ་མཆོད་པའི་ལྷ་མོ་ཇི་སྐད་བརྗོད་པ་བཞིན་དུའོ། །གཡས་སུ་ལྷོའི་རྟ་
བབས་ལ་གསུང་རྣམ་པར་དག་པའི་བུམ་པ་བཟང་པོ་ཁ་དོག་དམར་པོར་འགྱུར་སྟེ་དེའི་
གཡས་དང་གཡོན་དུ་དུང་དང་པདྨའོ། །ནོར་སྦྱིན་དང་བཅས་ཆུར་ནི་ཞེས་བྱང་དུ་སྐུ་རྣམ་པར་
དག་པའི་རྔ་བོ་ཆེ་དཀར་པོ་དང༌། གཡས་གཡོན་དུ་དབྱུག་པ་དང་ཐོ་བའོ། །ནུབ་ཏུ་ཡེ་ཤེས་
རྣམ་པར་དག་པའི་བྱང་ཆུབ་ཀྱི་ཤིང་སེར་པོ་དང༌། དེའི་གཡས་དང་གཡོན་དུ་མི་འམ་ཅི་དང་
མིའམ་ཅི་མོ་དག་གནས་པའོ། །དེ་བཞིན་དུ་དྲིལ་བུ་དང་། མེ་ལོང་དང༌། བ་དན་རྣམས་རི་
བོང་འཛིན་པ༵་ལྟར་དཀར་བ། རྟ་བབས་རྣམས་དག་ལས་འཕྱང་པར་གྱུར་པ་དང་། དོ་ཤལ་
ཕྱེད་པ༵་ཁ་དོག་དཀར་པོར་འགྱུར་ཏེ་རྒྱལ་བའི་རིགས་ཀྱི་དབང་གིས་སྒོ་སྲུང་གི་ཤིང་རྟ་ནི་སྐུ་
དཀྱིལ་གྱི་སྒོ་ཡི་ནང་གི་དབུས་སུའོ། །དུར་ཁྲོད་ཀྱི་ས་གཞིར་གནས་པའི་རབ་གཏུམ་མ་རྣམས་
ཀྱི་གདན་གྱི་འཁོར་ལོ་ནི་ཟླ་བ་དང་ཉི་མའི་ཁ་དོག་སྟེ། དཀར་དང་དམར་པོ་ནི་རང་རང་གི་
རྒྱལ་བའི་རིགས་ཀྱི་དབང་གིས་རླུང་དཀྱིལ་གྱི་མཚམས་དག་ལ་སྐུ་དཀྱིལ་གྱི་སྒོ་ཡི་ཕྱི་རོལ་
377

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཏུའོ། །རྡོ་རྗེ་ཡི་ཕྲེང་བ་འོད་ཟེར་འབར་བ་འཕྲོ་བ་དག་གིས་ཀྱེ་མི་ཡི་བདག་པོ་འཁོར་ཡུག་གི་
ཕྱི་རོལ་དུ་རྡོ་རྗེ་ཡི་ཕྲེང་བ་དག་ཏུའང་འགྱུར་ཏེ། རྡོར་ཕྲེང་གི་དང་པོ་དང་ཐ་མར་ཟླུམ་སྐོར་
བཀོད་ནས་རྡོ་རྗེའི་ཕྲེང་བ་དང་དེའི་ཕྱི་རོལ་དུ་འོད་ཟེར་ལྔའི་རང་བཞིན་འབར་བ་བཀོད་པར་
བྱ་སྟེ། ཀྲ་མ་ཤཱིརྵ་དང་སའི་འཁོར་ཡུག་དག་གི་བར་དུ་མཆོད་པའི་རྫས་ཇི་ལྟར་མཛེས་པར་
བྱའོ། །དེ་ཡང་ར་བའི་རེ་ཁཱ་རྣམས་མཚན་ཉིད་དང་མི་ལྡན་པར་གྱུར་ན། ཞི་རྒྱས་ཀྱི་ལས་ལ་
སྐྱོན་དུ་འགྱུར་ཏེ་གང་ཞེ་ན། རེ་ཁཱ་ཚད་ལས་ཐལ་ཏེ་སྦོམ་པར་གྱུར་པས་སློབ་དཔོན་ནམ་སྤྲིན་
བདག་ལ་ནད་དག་བྱེད་ཅིང༌། ཧ་ཅང་ཕྲུ་བ་དྭང་རེ་ཁཱ་མི་ལེགས་ཤིང་ངན་པས་རྫས་ནི་
ཉམས་པ༵་རབ་ཏུ་གསལ་བར་བྱེད་དོ། །བར་ཆད་པས་འཆི་བ་རབ་ཏུ་གསལ་བར་བྱེད་པ་དང་
ནི༑ འཁྱོག་པོས་མི་ཡི་བདག་པོ་དང་བཅས་པའི་གྲོང་རྡལ་དེ་བཞིན་ཉིད་དུ་བསྐྱོད་པར་བྱེད་
དོ༑ ༑སྐྱོན་གཞན་ཡང་མཚན་མའམ་ཉི་མ་དང་ཟླ་བ་ཡི་གདན་ཆད་པར་གྱུར་ཏེ་མ་ཚང་ན༵་
སྔགས་པ་རྣམས་ལ་སྲིད་པའི་འཇིགས་པ་འཇོམས་པའི་དངོས་གྲུབ་གང་ཡིན་པ་དེ་མེད་པར་
འགྱུར་རོ། །རྡུལ་ཚོན་ཕན་ཚུན་རྣམ་པར་འདྲེས་པས་སྦྱིན་བདག་དང་སློབ་དཔོན་གྱི་རིགས་
བརྒྱུད་འཆད་པར་འགྱུར་བ་ཉིད་དེ་དེས་ན་རྒྱལ་བའི་རིགས་ཀྱིས་རྡུལ་ཚོན་གདབ་པའི་མཚན་
ཉིད་དཀྱིལ་འཁོར་དག་ལ་རིག་པར་བྱ་སྟེ། དེ་ལ་དཀྱིལ་འཁོར་ནི་རྟེན་པ་ལྷ་དང་ལྷ་མོ་རྣམས་
ཀྱི་འཁོར་ལོ་དང༌། རྟེན་རྩིབས་བརྒྱད་པའི་འཁོར་ལོ་ལ་སོགས་པ་སྟེ་དེ་གཉིས་ཀའང་རྒྱལ་
བའི་རིགས་སུ་གྱུར་པའི་དབང་གིས་ཁ་དོག་རྣམ་པ་ཐ་དད་དུ་གྱུར་པ་ཇི་སྐད་བསྟན་པ་དེ་
བཞིན་ལ། གང༵་ཞིག་སྔགས་ཀྱི་ཚུལ་ལ་རྒྱུད་གང་ཡིན་པ་དེ་ཉིད་ཀྱི་ནང་དུ་རྒྱུད་ཀྱི་བདག་པོ་
རྒྱལ་བས་གསལ་པར་མ་གསུངས་པའི་མཚན་མ་དེ་ནི་མཛེས་པའི་དོན་གྱི་རྒྱུར། དཀྱིལ་
འཁོར་དག་ལ་འགོད་པར་མི་བྱ་སྟེ་དེ་ཅིའི་ཕྱིར་ན་ཕྱིན་ཅི་ལོག་ལྷག་པའི་མཚན་མ་དེ་ཉིད་
བདུད་ཀྱི་མཚན་མ་ཉིད་དུ་འགྱུར་བ་དེའི་ཕྱིར་ནའོ། །རྒྱལ་བ་སྐྱེད་མཛད་རྡོ་རྗེ་སེམས་དཔའི་
378

དུས་འཁོར་དབང་ལེ་འགྲེལ།
རིགས་ལ་ནི་རྡོ་རྗེ་སློབ་དཔོན་གྱིས་རྒྱུ་མཚན་དེ་ལྟར་ཤེས་ནས་དེ་ཕྱིར་རྒྱུད་ལས་གསུངས་
པ༵འི་ཆོ་གས་མཚན་མར་འགྱུར་ཏེ་འདི་ལྟར་རྒྱལ་བའི་རིགས་ཀྱི་དབང་གིས་སྒོ་ཡི་མཚམས་
ནས་བཟུང་སྟེ་ནང་གི་དཀྱིལ་འཁོར་གྱི་ཆ་ཀུན་ལའོ། །ཕྱི་རོལ་དུ་དོ་ཤལ་ཕྱེད་པའི་མཐར་ནི་
ཞེས་པས་བ་ཀུ་ལཱི་དང་ཀྲ་མ་ཤཱིརྞའི་མཐར་ཐུག་པར་དེ་ལྟར་རྒྱུད་ལས་གསུངས་པ་ལྟར་བྲི་ལ།
སྐུ་དཀྱིལ་གྱི་མཐར་སྭ་ཡི་དཀྱིལ་འཁོར་གྱི་གཞི་ལ་པདྨ་དང་བུམ་པ་སོགས་མཆོད་རྫས་སྣ་
ཚོགས་ཀྱིས་མཛེས་པར་དག་རབ་ཏུ་བྱ་སྟེ་འདི་ལ་མཛེས་ཆོས་ཀྱི་ཉེས་པ་མེད་དོ་ཞེས་སོ། །དེ་
ནས་རྡུལ་ཚོན་གྱི་དཔངས་གསུངས་པ། སྙིང་པོའི་དཀྱིལ་འཁོར་ལ་རྡུལ་ཚོན་ནག་པོ་ལ་
སོགས་པ་གནས་ཀྱི་ཆ་བཞིའི་རྐང་པ༵་རིམ་པས་འཕེལ་བར་འགྱུར་པ་དག་ནི་རྡུལ་ཚོན་གྱི་
དཔངས་ཏེ་ནས་ཀྱི་རྐང་པ་གཅིག་དག་ནས་ཀྱང་རིམ་པར་འཕེལ་བ་ནི་ཇི་ལྟར་ཤར་དུ་རེག་
བྱའི་ཡོན་ཏན་དག་པ་རྡུལ་ཚོན་ནག་པོ་ནི་ནས་ཀྱི་རྐང་པ་གཅིག་གི་དཔངས་སོ། །ལྷོར་རེག་བྱ་
དང་རོའི་ཡོན་ཏན་གཉིས་རྣམ་པར་དག་པའི་དམར་པོ་ནི་ནས་ཀྱི་རྐང་པ་གཉིས་ཀྱི་དཔངས་
སོ༑ ༑བྱང་དུ་རེག་བྱ་དང་རོ་དང་གཟུགས་ཀྱི་ཡོན་ཏན་རྣམ་པར་དག་པས་དཀར་པོ་ནི་རྐང་པ་
གསུམ་མོ། །ནུབ་ཏུ་རེག་བྱ་དང་རོ་དང་གཟུགས་དང་དྲིའི་ཡོན་ཏན་བཞི་རྣམ་པར་དག་པས་
སེར་པོ་ནི་རྐང་པ་བཞིའི་དཔངས་སོ། །དེ་བཞིན་གསུང་དཀྱིལ་ལ་ཉིས་འགྱུར་དང༌། སྐུ་
དཀྱིལ་ལ་བཞི་འགྱུར་གྱི་དཔངས་སོ། །ནས་ཀྱང་རང་རང་གི་དཀྱིལ་འཁོར་གྱི་བདུན་བརྒྱ་
དྲུག་ཅུ་རྩ་བརྒྱད་ཀྱི་ཆ་ཤས་སུ་རིག་པར་བྱའོ། །དེ་བཞིན་དུ་ར་བ་རྣམས་ཀྱི་དཔངས་ནི་རྡུལ་
ཚོན་སེར་པོའི་དཔངས་སུམ་འགྱུར་དང༌། རེ་ཁཱ་གཞན་ཐུན་མོང་པས་ནི་རྡུལ་ཚོན་སེར་པོའི་
ཉིས་འགྱུར་དུ་འགྱུར་རོ། །པདྨ་རྣམས་ཀྱི་འདབ་མའི་ཕྱི་རོལ་དུ་པདྨའི་གདན་གྱི་སྣམ་བུ་དང་
ཉིན་མོར་བྱེད་པ་དང༌། རི་བོང་ཅན་དང་ཆུ་སྐྱེས་ཀྱི་རེ་ཁཱ་ཡི་གདན་གསུམ་ནི་སེར་པོ་ལས་ཉིས་
འགྱུར་རོ། །སྙིང་པོ་དག་ལས་ཕྱི་རོལ་བར་མ་གསུང་དཀྱིལ་གྱི་དཔངས་ནི་སྔ་མ་ལས་ཉིས
379

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།..
འགྱུར་དུ་འགྱུར་ལ་གསུང་དཀྱིལ་དེའི་ཉིས་འགྱུར་ནི་ཀྱེ་མི་ཡི་བདག་པོ་སྐུ་ཡི་དཀྱིལ་འཁོར་
འདི་ལ་སྟེ། དོ་ཤལ་ཕྱེད་པའི་མཐར་ནི་ནས་གཅིག་གི་དཔངས་ཡིན་ལ། དེ་ནི་ཀྲ་མ་ཤཱིཪྵའི་
མཐར་ཕྱི་རོལ་གྱི་མཆོད་པའི་ས་ཡིན་ནོ། །དེ་བཞིན་དུ་ས་ཆུ་བསྲེག་ཟ་རླང་གི་ཁོར་ཡུག་བཞི་
དང་། རྡོ་རྗེའི་ཕྲེང་བ་ཟླུམ་སྐོར་གཉིས་རྣམས་ལ་སྐུ་དཀྱིལ་གྱི་ར་བའི་ཚད་ཡིན་པའོ། །དེ་
ལྟར་ཁམས་ཀྱི་ཡོན་ཏན་གྱི་དབྱེ་བས་རྡུལ་ཚོན་གྱི་དཔངས་ཀྱི་ངེས་པའོ། །དགྱེ་བ་གཞན་ནི་
ཐམས་ཅད་དུ་ཡོན་ཏན་གསུམ་གྱི་དབྱེ་བས་ས་ཐམས་ཅད་ལ་ཚད་མཚུངས་པ་སྟེ། ར་བ་རྣམས་
ནི་དཀྱིལ་འཁོར་གསུམ་གྱི་ཚད་ལས་སུམ་འགྱུར་རོ་ཞེས་པ་རྡུལ་ཚོན་རྣམ་པར་དག་པའོ། །དེ་
ནས་ཕྱི་རོལ་དུ་འཇིག་རྟེན་གྱི་ཁམས་དག་པས་རྡུལ་ཚོན་གྱི་དཀྱིལ་འཁོར་གྱི་དག་པ་གསུངས་
པ༑ འདིར། ཇི་ལྟར་ཕྱི་རོལ་དེ་བཞིན་ལུས། །ཇི་ལྟར་ལུས་ལ་དེ་བཞིན་གཞན། །ཞེས་
གསུངས་པ་ལྟར། ཕྱི་དང་ནང་ལུས་དང་དག་པ་གཞན་དཀྱིལ་འཁོར་མཚོན་བྱེད་རྡལ་ཚོན་
ལའང་དེ་བཞིན་ཏེ། ཕྱི་རོལ་འཇིག་རྟེན་གྱི་ཁམས་ཀྱི་ཚད་དཔག་ཚད་བཞི་འབུམ་ཡིན་པ་དེ་
བཞིན་ལུས་ལ་ཁྲུ་བཞི་སྟེ། དེ་བཞིན་དཀྱིལ་འཁོར་ལ་ཡང་ཡིན་ནོ། །ཁྲུ་གཅིག་ནས་སྟོང་གི་
བར་གྱི་དཀྱིལ་འཁོར་ཐམས་ཅད་དཀྱིལ་འཁོར་རང་གི་ཚད་ཀྱི་ཁྲུ་ཡིས་ཁྲུ་བཞི་པའི་དཀྱིལ་
འཁོར་ཏེ། སོར་ཕྱེད་པ་དགུ་བཅུ་རྩ་དྲུག་ཉིས་འགྱུར་གྱི་ཆ་ཡིན་པའི་ཕྱིར་རོ། །དེས་ན་དཀྱིལ་
འཁོར་ཞེས་ཆེ་ཆུང་ཐམས་ཅད་ཁྲུ་བཞིའི་བདག་ཉིད་དུ་འགྱུར་རོ། །སྙིང་པོའི་དཀྱིལ་འཁོར་གྱི་
དབུས་ཚངས་ཐིག་ནས་སྒོ་ཡི་དང་པོའི་མཚམས་སུ་ཕྱོགས་ཀུན་དུ་སོར་ཕྱེད་པ་ཉེར་བཞིས་ནི་
ནོར་གྱི་བློ་གྲོས་མར་ཞེས་ས་ཡི་དཀྱིལ་འཁོར་དུ་འགྱུར་ཏེ། སྙིང་པོའི་པདྨ་ཆ་བཅུ་གཉིས་པ་ནི་
དཔག་ཚད་སྟོང་ཕྲག་ལྔ་བཅུའི་ཕྱེད་ཀྱི་ཚད་ཀྱིས་སོ། །བདེ་གཤེགས་འཕར་མ་ནི་ཕྱོགས་
ཐམས་ཅད་དུ་གླིང་དྲུག་མཚོ་དྲུག་རི་དྲུག་གི་མཐར། སྟེང་དང་འོག་ཏུ་ལྷུན་པོའི་ཚད་ཀྱིས་ཏེ་
དཔག་ཚད་སྟོང་ཕྲག་ལྔ་བཅུའོ། །དེ་ནས་ས་དཀྱིལ་དཔག་ཚད་སྟོང་ཕྲག་ཉེར་ལྔའི་ཞེང་ནི།
380

དུས་འཁོར་དབང་ལེ་འགྲེལ།
དཀྱིལ་འཁོར་ལ་རྡུལ་ཚོན་གྱིས་སྒོའི་མཐར་ཐུག་པའོ། །དེ་ལྟར་སྙིང་པོའི་དཀྱིལ་འཁོར་མཐའ་
དག་དཔག་ཚད་འབུམ་སྟེ་སོར་ཕྱེད་པ་བཞི་བཅུ་རྩ་བརྒྱད་ཀྱི་ཆ་དང་ལྡན་པ་སྟེ་དེ་ལྟར་ཕྱི་
འཇིག་རྟེན་ཁམས་ཀྱི་དཀྱིལ་འཁོར་ལ་ནི་ནོར་ལྡན་མ་ས་དཀྱིལ་ཏུ་འགྱུར་རོ། །བ་སུ་མ་ཏཱི་
ཞེས་པ་ནོར་གྱི་བློ་གྲོས་མར་བསྒྱུར་ཀྱང་བ་སུ་ལ་དེ་ཕན་གྱི་ལྡན་རྐྱེན་མནྟ་བྱིན་ཞིང་མོ་རྟགས་
ཀྱི་ཨཱི་སྦྱར་བ་ཡིན་པས་ནོར་ལྡན་མའམ་དབྱིག་ལྡན་མར་འགྱུར་རོ་ཞེས་བཤད། དེ་བཞིན་དུ་
ཐུགས་དཀྱིལ་གྱི་སྒོ་བཞི་ནས། ཙྭརྩི་ཀཱ་ལ་སོགས་པའི་མཐར་ཕྱོགས་ཀུན་དུ་སུམ་འགྱུར་
གདེངས་ཅན་ཞེས་བརྒྱད་གསུམ་སྟེ་སོར་ཕྱེད་པ་ཉེར་བཞིའི་རེ་མིག་དག་གིས། ལན་ཚྭའི་ཆུ་
གཏེར་རིན་ཆེན་སྣ་ཚོགས་ཀྱི་གནས་སུ་འགྱུར་ཏེ། གསུང་དཀྱིལ་ཤར་ནུབ་སོགས་ཐད་ཀར་
འབུམ་ཕྲག་གཉིས་ཡོད་པའི་ལན་ཚྭའི་རྒྱ་མཚོར་འགྱུར་རོ། །གསུང་དཀྱིལ་གྱི་སྒོ་དེ་ནས་ཀྲ་མ་
ཤཱིརྵའི་མཐར་ཐུག་པར་རྒྱལ་བའི་དབ༵ང་པོའི་རེ་མིག་སྟེ་ཕྱོགས་ཐམས་ཅད་དུ་སོར་ཕྱེད་པ་ཉི་
ཤུ་རྩ་བཞིའི་རེ་མིག་གིས་ཀྱང་ཕྱི་རོལ་དུ་མེ་ཡི་དཀྱིལ་འཁོར་ཏེ་མེ་དཀྱིལ་ནི་ཐད་ཀར་འབུམ་
ཕྲག་གསུམ་མོ། །དེ་ནས་དེ་བཞིན་རླུང་དུ་འགྱུར་ཞེས་གསུང་དཀྱིལ་ཀྲ་མ་ཤཱིར་དེ་ནས་སྐུ་
དཀྱིལ་གྱི་སྒོའི་མཐར་ཐུག་པར། རྒྱལ་དབང་གི་རེ་མིག་སྟེ་སོར་ཕྱེད་པ་ཉེར་བཞིས་འཇིག་
རྟེན་གྱི་ཁམས་རླུང་གི་དཀྱིལ་འཁོར་ཏེ། ཕྱི་རོལ་དུ་འཇིག་རྟེན་གྱི་ཁམས་ཐད་ཀར་འབུམ་ཕྲག་
བཞི་ནི། སོར་ཕྱེད་པ་དགུ་ཅུ་རྩ་དྲུག་ཉིས་འགྱུར་གྱི་ཆ་དང་ལྡན་པའི་སྐུའི་དཀྱིལ་འཁོར་གྱི་
ཚད་དུའོ། །སླར་ཡང་དྱེ་ཡི་ཕྱི་རོལ་དུ་ནི་སྐུ་དཀྱིལ་གྱི་རྟ་བབས་ཀྱི་གནས་ལ་སོགས་པ་དེ་
དག་རྣམ་པར་དག་པས་འབྱུང་བ་བཞིའི་དཀྱིལ་འཁོར་དག་པ་དང་སྦྱར་བ་ནི། སྐུ་དཀྱིལ་གྱི་
རྟ་བབས་ཀྱི་ཚངས་ཐིག་གི་སྣེ་མོ་ཟད་མཚམས་ནས་སོར་ཕྱེད་པ་བཅུ་གཉིས་ནི་སྭ་དཀྱིལ་ཏེ།
འདི་སྐབས་ལྷུན་པོ་སྤངས་ནས་ཞེས་པ་ནང་གི་ས་རྣམས་སྐབས་འདིར་མི་བརྩི་བར་མཆོད་པ་
རྣམས་བྲི་བྱའི་ས་འབའ་ཤིག་ཁོར་ཡུག་གི་སར་བྱས་པའོ། །ཆུ་དང་བསྲེག་ཟྭ་རླུང་རྣམས་ནི་རེ་
381

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རེ་བཞིན་དུ་སོར་ཕྱེད་ཉེར་བཞི་དག་ཏུ་བལྟ་བར་བྱ་ལ། དེའི་ཕྱི་རོལ་དུ་སོར་ཕྱེད་པ་བཅུ་
གཉིས་ཀྱིས་རྡོ་རྗེའི་ཕྲེང་བ་སྟེ་དེ་ཡང་གཡས་དང་གཡོན་དང་དབུས་ཆ་གསུམ་བྱས་ནས།
དབུས་སུ་ཆ་དྲུག་གིས་རྡོ་རྗེའི་ཕྲེང་བ་བྱའོ། །དེའི་ཕྱི་རོལ་དུ་ཆ་ཉེར་བཞིས་རྡོ་རྗེའི་མེ་ལྕེ་བྱ་སྟེ་
འདི་དག་སྒོམ་དོན་ཡིན་ལ། དེ་ལྟར་འཇིག་རྟེན་གྱི་ཁམས་རྣམ་པར་དག་པའོ། །ད་ནི་འཇིག་
རྟེན་སྟེང་འོག་གི་ཚད་དཀྱིལ་འཁོར་དུ་རྣམ་པར་དག་པ་གསུངས་པ། ཕྱི་རོལ་དུ་ལྷུན་པོའི་
གཙུག་ཏོར་སྟོང་ཕྲག་ཉེར་ལྔ་ནི་དབུས་སུ་སྙིང་པོའི་པདྨ་སོར་ཕྱེད་པ་བཅུ་གཉིས་པའོ། །ཞལ་
ལམ་གདོང་འབུམ་ཕྲག་ཕྱེད་ཡོད་པ་ལས་ཕྱེད་སྔ་མ་བདེ་གཤེགས་འཕར་མ་དང་། ཕྱེད་ཕྱི་མ་
ནི་འཁོར་ལོ་གཞན་ནོ། །ལྷག་མ་ཆ་གཉིས་ལ་རྡུལ་ཚོན་གྱི་ས་དང་སྒོའི་མཐར་ཐུག་པར་རོ། །
དེ་ལྟར་ཕྱི་རོལ་དུ་ལྷུན་པོའི་གཙུག་ཏོར་དང་ཞལ་ལམ་གདོང་དང་མགྲིན་པ༵་དག་གི་ཐ་སྙད་
བྱས་པ་དེ་དག་ནང་དུ་ལུས་ལ་གཙུག་ཏོར་ནས་དཔྲལ་བའི་བར་སོར་ཕྱེད་བཅུ་གཉིས་དང༌།
གདོང་སོར་ཕྱེད་ཉེར་བཞི་མགྲིན་པ་སོར་དྲུག་རྣམས། གཞན་དཀྱིལ་འཁོར་ལ་སུམ་འགྱུར་
གདེངས་ཅན་རེ་མིག་དག་གིས་ཞེས་པ་སོར་ཕྱེད་པ་ཉེར་བཞི་སྟེ། གཡས་སུ་ཉེར་བཞི་དང་
གཡོན་དུ་ཉེར་བཞི་དག་གིས་སྙིང་པོའི་དཀྱིལ་འཁོར་ལ་ནི་དག་པའམ་སྦྱང་བར་བྱ་བ་ཡིན་ནོ།།
དེ་ལྟར་སྟེང་འོག་ཏུ་ལྷུན་པོའི་གཙུག་ཏོར་ནས་མགྲིན་པའི་བར་དཔག་ཚད་འབུམ་ཕྲག་གཅིག་
པོ་དེ་དཀྱིལ་འཁོར་ལ་ཐུགས་དཀྱིལ་ཀུན་ནས་ཁྲུ་གང་བ་ཉིད་དོ། །དེ་ནས་ལྷུན་པོ་འབུམ་
ཕྲག་གཅིག་གི་ཚད་མཐའ་དག་ནི། ནང་དུ་ལུས་ལ་མགྲིན་པའི་མ་མཐའ་ནས་དཔྱིའི་བར་ཡིན་
ལ༑ དཀྱིལ་འཁོར་ལ་ནི་གསུང་དཀྱིལ་གྱི་གཡས་དང་གཡོན་དུ་སུམ་འགྱུར་གདེངས་ཅན་ཏེ་
ཉི་ཤུ་རྩ་བཞིའི་རེ་མིག་དག་གིས། ལྷུན་པོའི་འོག་གཞིའི་ས་ལ་ཐུག་གི་བར་ནི་ཇི་སྲིད་ཉིད་དུ་
སྟེ་དེ་དང་དག་པ་སྦྱར་བར་བྱའོ། །དེ་ནས་སྐུའི་དཀྱིལ་འཁོར་ལ་གཡས་སུ་སོར་ཕྱེད་པ་དྲུག་
དང་། གཡོན་དུ་དྲུག་བསྡོམ་པའི་རེ་མིག་དྲུག་དྲུག་དག་གིས་རིམ་པས་གསལ་བར་ཕྱི་རོལ་དུ་
382

དུས་འཁོར་དབང་ལེ་འགྲེལ།
ཀླུ་ཡི་སྲིད་པ་དང་ནི་སྭ་འོག་དམྱལ་བའི་སྲིད་པ་བདུན་པོ་ཉིད་དང་སྦྱར་བ་སྟེ། ལྷུན་པོའི་རྩ་
བ་ནས་དམྱལ་བ་བདུན་པའི་བར་དུ་དཔག་ཚད་འབུམ་ཕྲག་གཉིས་ཡོད་པ་ཆ་བརྒྱད་དུ་བགོས་
པས་སྟོང་ཕྲག་ཉེར་ལྔ་རེ་ཡོད་པའི། དཔག་ཚད་སྟོང་ཕྲག་ཉེར་ལྔ་དང་པོ་ལ་ཀླུའི་སྲིད་པ་དང༌།
དེ་འོག་མ་ལ་རིམ་བཞིན་སྟོང་ཕྲག་ཉེར་ལྔ་རེ་ལ་དམྱལ་བ་བདུན་ཡོད་པ་དེ། ནང་དུ་ལུས་ལ་
དཔྱི་ནས་རྐང་པའི་མཐིལ་བར་དུ་ཁྲུ་དོ་ཡོད་པ་ཆ་བརྒྱད་དུ་བགོས་པའི་ཆ་དང༌། དཀྱིལ་
འཁོར་ལ་གསུང་གི་རྩ་ཐིག་ནས་སྐུའི་རྩ་ཐིག་གི་བར་ལ་གཡས་དང་གཡོན་དུ་སོར་ཕྱེད་པ་
དྲུག་རེ་ཡོད་པའི་བཅུ་གཉིས་པོ་ཆ་བརྒྱད་དུ་བྱས་པ་དང་སྦྱར་བར་བྱའོ། །དེ་ལྟར་ཕྱི་འཇིག་
རྟེན་རྒྱ་དཔངས་འབུམ་བཞི་དང་། ནང་གི་གྱེན་དང་འཕྲེད་དུ་ཁྲུ་བཞི་དང་། དཀྱིལ་འཁོར་ཁྲུ་
བཞི་པ་སྦྱར་ཏེ་དེ་ལྟར་ས་ལ་སོགས་པ་ཐམས་ཅད་དང་སླར་ཡང་དེ་བཞིན་རང་གི་ལུས་དག་
ལ་ནི་དཀྱིལ་འཁོར་གྱིས་སྦྱང་པར་བྱས་པའོ། །དེ་བཞིན་རྩ་རྒྱུད་ལས་གསུངས་པའི་དག་པ་
གཞན་འགྲེལ་པས་གསུངས་པ། འདིར་སེམས་ཅན་ཐམས་ཅད་ཀྱི་སྙིང་གི་ནང་ན་གནས་པ་ནི་
རང་བཞིན་འོད་གསལ་གྱི་ཡེ་ཤེས་སོ། །དེ་ཡང་མཚན་མའི་རྣམ་རྟོག་གིས་གཞོམ་དུ་མེད་པའི་
སྒྲ་ཞེས་བརྗོད་པ་རྟག་ཏུ་ནཱ་དའི་མཚན་ཉིད་དོ་ཞེས་གསུངས་པ་ནཱ་ད་ནི་ཕྲ་ཞིང་གཞིག་ཏུ་མེད་
པའོ། །མི་ཤིགས་པའི་ཐིག་ལེ་དེ་ལ་བརྟེན་པ་རང་བྱུང་འོད་གསལ་གྱི་ཡེ་ཤེས་ནི་ནམ་མཁའ་
ལྟ་བུར་ཁྱབ་པ་ཡིན་མོད་ཀྱི། གཙོ་བོར་ཀུན་རྫོབ་དངས་མའི་ཐིག་ལེ་ལ་དོན་དམ་ཡེ་ཤེས་ཀྱི་
ཐིག་ལེ་གནས་པ་རྟེན་དང་བརྟེན་པའི་ཚུལ་ཡིན་པས་རྡོ་རྗེའི་ལུས་ལ་སྙིང་གའི་རྩ་འཁོར་གྱི་
དབུས་སུ་གནས་པར་རྒྱུད་རྣམས་སུ་གསུང་ཞིང་ཨེ་ཝཾ་གཞོམ་མེད་ཀྱི་ཡི་གེའི་རང་བཞིན་ཡིན་
པས་གཞོམ་མེད་ཀྱི་སྒྲ་ཞེས་གསུངས་པའང་དེའི་དོན་ཏོ། །དེའི་ཕྱིར་སྙིང་གའི་འཁོར་ལོ་དེ་
ཉིད་དཀྱིལ་འཁོར་གྱི་དབུས་སུ་བྱས་ནས། མགྲིན་པ་དང་ལྟེ་བའི་བར་སོར་ཕྱེད་དང་བཅས་
པའི་བཅུ་གཉིས་ཀྱི་བདག་ཉིད་ནི་ཐུགས་ཀྱི་དཀྱིལ་འཁོར་དུ་བྱའོ། །མགྲིན་པ་ནས་ལྟེ་བའི་
383

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མཐར་ཐུག་པར་སོར་ཉེར་ལྔའི་བདག་ཉིད་གསུང་གི་དཀྱིལ་འཁོར་མཛོད་སྤུའི་གནས་ནས་ཆུ་
སོའི་མཐར་སོར་ཚད་ལྔ་བཅུ་སྐུ་དཀྱིལ་ལ་སྦྱར་བར་བྱ་སྟེ། ལུས་ཀྱི་དཀྱིལ་འཁོར་གསུམ་པོ་དེ་
དག་སྟེང་འོག་དང་གཡས་གཡོན་དུ་ཚད་མཉམ་པས་གྲུ་བཞིར་འགྱུར་བ་ཤེས་པར་བྱའོ། །སྐུའི་
སྒོ་བཞི་ནི་བཤང་གཅི་ཁུ་བ་གཙུག་ཏོར་གྱི་བུག་པ་རྣམས་སོ། །གསུང་དཀྱིལ་གྱི་སྒོ་ནི་རོ་རྐྱང་
དབུ་མ་དུང་ཅན་མ་བཞིའོ། །ཐུགས་དཀྱིལ་གྱི་སྒོ་བཞི་ནི་སད་རྨི་གཉིད་འཐུག་བཞི་པའི་
མཚན་ཉིད་རྣམས་སོ། །དེ་ལྟར་སྒོ་བཅུ་གཉིས་ཀྱི་བདག་ཉིད་ཅན་སྐུ་གསུང་ཐུགས་ཀྱི་དཀྱིལ་
འཁོར་མཆོག་གི་དང་པོའི་སངས་རྒྱས། ཟླ་བའི་ཆ་བཅུ་དྲུག་གི་ཆ་དང་ལྡན་པ་ནི། ཕྱི་རོལ་ལ་
ཇི་ལྟ་བ་དེ་བཞིན་དུ་ལུས་དང་། དེ་བཞིན་གཞན་དཀྱིལ་འཁོར་རྣམ་པ་གསུམ་གྱི་བདག་ཉིད་
མཚོན་བྱེད་དཔེའི་དཀྱིལ་འཁོར་ལ་ཡང་རྫོགས་པ་ཤེས་ནས་སློབ་དཔོན་གྱིས་དཀྱིལ་འཁོར་
བྲི་བར་བྱའོ་ཞེས་པ་ནི་ཐམས་ཅད་དུ་ངེས་པའོ། །དེ་ནས་གོང་བཤད་དཀྱིལ་འཁོར་གྱི་ཐིག་
རྣམས་ལག་ལེན་ཁྱེར་བདེར་གསུངས་པ་ཚིགས་བཅད་གཉིས་ནི་འགྲེལ་པས་མ་བཤད་དེ་སྔར་
ཐིག་གི་སྐབས་སུ་བཤད་ཟིན་པས་སོ། །གཉིས་དང་ཆུ་གཏེར་གཅིག་དང་ཆུ་གཏེར་གཅིག་ཉིད་
དུས་རོ་རྩེ་མོ་ཅན་གཉིས་དུས་ཕྱེད་དུས་ཕྱེད་དང༌། དུས་དང་དུས་ནི་རབ་ཕྱེད་དག་དང་དུས་
དང་རོ་དག་ཀྱང་སྟེ་སྐོན་གྱི་ཆ་རྣམས་རིམ་པ་ཡིས་ཞེས་པ་རྣམས་ཆ་ཕྲན་གྱི་གྲངས་དང༌། དེ་
གང་དང་གང་གི་ཆ་ཡིན་པ་ནི། སྙིང་པོར་ལྟེ་བ་རྩིབས་སམ་པདྨའི་འདབ་མ་དག་དང་དེ་ནས་
ཀ་བ་རྡོ་རྗེའི་ཕྲེང་བ་དང༌། པདྨ་རྡོ་རྗེའི་ཕྲེང་བར་འགྱུར་ཏེ་ས་དག་དང་ནི་དེ་ནས་སྒོ་དང་སྒོ་
ཁྱུད་ལ་སོགས་དང༌། ཀ་བ་ར་བ་ཁ་ཁྱེར་དག་དང་སླར་ཡང་དེ་ནས་སྣམ་བུ་དང་ནི་དོ་ཤལ་ས་
དག་དང༌། མེ་ལོང་ས་ཡི་སྣམ་བུར་འགྱུར་རོ་མི་ཡི་བདག་པོ་རྟ་བབས་རབ་ཏུ་གསུངས་པའི་ཆ་
རྣམས་ཀྱི་ཞེས་གསུངས་པའི་དོན་ནི་ཚངས་ཐིག་གཉིས་གཉིས་ཕྲད་པ་ནས་སོར་ཕྱེད་པ་གཉིས་
ཀྱིས་སྙིང་པོར་གནས་པའི་དཀྱིལ་འཁོར་གྱི་ལྟེ་བ་ཡིན་པ་སོགས། གོང་དུ་གྲངས་བསྟན་པ་
384

དུས་འཁོར་དབང་ལེ་འགྲེལ།
དྭང༌།·འོག་ཏུ་གྲངས་ཅན་གནས་སོ་སོ་སྦྱར་དགོས་ཀྱང༌། འདིར་གོ་བདེར་སྟབས་གཅིག་ཏུ་
བཤད་ན། དེ་ནས་ཆུ་གཏེར་ཏེ་སོར་ཕྱེད་པ་བཞིས་འཁོར་ལོའི་རྩིབས་སམ་པདྨའི་འདབ་མ་
དག༵་དང༌། དེ་ནས་སོར་ཕྱེད་གཅིག་གིས་ཀཱ་བ་དང་ནང་གི་རྡོ་རྗེའི་ཕྲེང་བ་དང་། དེ་ནས་ཆུ་
གཏེར་ཏེ་སོར་ཕྱེད་པ་བཞིས་དེ་བཞིན་གཤེགས་པའི་འཕར་མའི་པདྨ་དང༌། དེ་བཞིན་སོར་
ཕྱེད་པའི་ཚད་ཡིན་པ་འོག་མ་ཀུན་ལ་ཤེས་པར་བྱས་ནས། དེ་ནས་གཅིག་གིས་ཕྱི་རོལ་གྱི་རྡོ་
རྗེའི་ཕྲེང་བ༵ར་འགྱུར་ཏེ། དེ་ནས་ཉི་མ་སྟེ་བཅུ་གཉིས་ཀྱིས་ཚོན་གྱིས་དག་དང་ནི། དེ་ནས་
དུས་ཏེ་དྲུག་གིས་སྒོ་དང་། དེ་ནས་རོ་སྟེ་དྲུག་གིས་སྒོ་ཁྱུད་དང་། རྩེ་མོ་ཅན་གསུམ་སྟེ་དེ་ལན་
གཉིས་བྱས་པས་སྒོ་ཁྱུད་ལ་སོགས་ཞེས་སོགས་སྒྲས་བསྡུས་པ་སྒོ་ལོགས་དང༌། སྒོ་འགྲམ་
གཉིས་དང༌། དུས་ཕྱེད་ཅེས་གསུམ་གྱི་ཕྱེད་ཀྱི་ཀ་བ་དང༌། ཡང་དུས་ཕྱེད་ཅེས་གསུམ་གྱི་ཕྱེད་
ཀྱིས་རྭ་བ་དང༌། དུས་ཏེ་གསུམ་གྱི་ཁ་ཁྱེར་དག་དང༌། དུས་ནི་རབ་ཕྱེ་དགུ་དང་ཞེས་པ་དུས་
ཏེ་གསུམ་གྱི་ཆ་དུམ་བུ་གཉིས་སུ་རབ་ཏུ་ཕྱེད་པ་ཕྱེད་གཉིས་ཀྱི་ཆས་སླར་ཡང་དེ་ནས་སྙམ་བུ་
དང་ནི་དུས་དང་རོ་དག་ཀྱང་སྟེ། ཀྱང་ཡིག་གིས་སྔ་མ་ལྟར་ཆ་གཉིས་སུ་དབྱེ་བ་ལ་བསྙེགས་
ནས། དུས་ཞེས་པ་དྲུག་གི་ཕྱེད་ཆ་གསུམ་གྱིས་དོ་ཤལ་གྱི་ས་དག་དང༌། རོ་སྟེ་དྲུག་གི་ཕྱེད་ཆ་
གསུམ་གྱིས་མེ་ལོང་དང་ཀྲ་མ་ཤཱིརྞའི་ས་ཡི་སྣམ་བུར་འགྱུར་རོ་ཀྱེ་མི་ཡི་བདག་པོ་ཞེས་སོ། །
སྐྱོན་གྱི་ཞེས་པ་སོར་ཕྱེད་པའི་ཆ་བཅོ་བརྒྱད་ཀྱི་ས་ཚྭ་རྣམས་ཀྱི་ས་ནི་རྟ་བབས་སྔར་རབ་ཏུ་
གསུངས་པའི་ཆ་རྣམས་ཀྱི་སར་འགྱུར་རོ། །དེ་ལྟར་གཉིས་དང་ཆུ་གཏེར་སོགས་ཆ་ཡི་གྲངས་
བཅུ་བདུན་བཤད་པ་དེ་རིམ་པ་ཡིས་སྙིང་པོར་ལྟེ་བ་སོགས་བཅུ་བདུན་དང་སྦྱར་ཞིང་ཆ་དེ་
དག་སྔ་མ་སྔ་མ་ལས་ཕྱི་རོལ་དུ་འབྱུང་བ་ཤེས་པར་བྱའོ། །སྙིང་པོར་ལྟེ་བ་སོགས་ཚིག་རྐང་
བཞི་གོང་དུ་བཤད་ཟིན་ཏོ། །དེའི་ཕྱི་རོལ་དུ་ནི་གསུང་གི་དཀྱིལ་འཁོར་ལ་སྒོ་ལ་སོགས་པ་
ཐམས་ཅད་ཐུགས་ཀྱི་དཀྱིལ་འཁོར་གྱི་ཚད་ལས་ཉིས་འགྱུར་དུ་འགྱུར་ཞིང༌། དེའི་ཕྱི་རོལ་དུ་
385.

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཡང་སྐུ་དཀྱིལ་ལ་སྒོ་སོགས་ཐམས་ཅད་གསུང་དཀྱིལ་དེ་ཡི་ཉིས་འགྱུར་དུ་འགྱུར་རོ། །ཕྱི་
རོལ་དུ་ནི་སྐུ་དཀྱིལ་གྱི་པདྨ་དང༌། དུར་ཁྲོད་ཀྱི་འཁོར་ལོ་རྣམས་དང༌། སྒོའི་ཤིང་རྟའི་དཀྱིལ་
འཁོར་རྣམས་ཀྱི་ཚད་ནི་ཉིན་བྱེད་དེ་སོར་ཕྱེད་པ་བཅུ་གཉིས་དག་གིས་སོ་ཞེས་སོ། །དེ་ནས་
ལྷ་རྣམས་ཀྱི་ས་བོན་སོགས་མཚན་མ་དགོད་པ་གསུངས་པ། འདིར་རྒྱུད་ཀྱི་རྒྱལ་པོ་ཐམས་
ཅད་ལས་གཞལ་ཡས་ཁང་སྐུ་རྡོ་རྗེ་ཡིན་པ་དང༌། རྡུལ་ཚོན་རྣམས་ཀྱང་ཨོཾ་ཡིག་སྐུ་རྡོ་རྗེའི་རང་
བཞིན་ཡིན་པས། དེས་དཀྱིལ་འཁོར་གསུམ་རྫོགས་པར་བྱས་པ་ལ་ཨོཾ་ཡིག་ཡེ་ཤེས་ལས་
སྐྱེས་པ་ཞེས་བྱ་སྟེ། དེར་རྒྱལ་བ་མཆོག་གི་པདྨ་ཉེར་བཞི་པོ་རྣམས་སུ་ཟླ་བ་དང་ཉི་མ་དགུ་གི་
གདུན་རྣམས་ནི། ལོ་གཅིག་གི་ཉ་བཅུ་གཉིས་དང་གནམ་སྟོང་བཅུ་གཉིས་ཀྱི་དབྱེ་བས་ཐབས་
ཤེས་རྣམ་པར་དག་པའོ། །གདན་དེ་དག་གི་སྟེང་དུ། ཨ་སོགས་དབྱངས་དང་ཀ་སོགས་
གསལ་བྱེད་རྣམས་སྟོང་པར་ཞེས་ཐིག་ལེ་རྣམ་བཅད་དང་བཅས་པ་དག་དང༌། སྒྲིབ་བྲལ་གྱི་
སྲིད་གསུམ་སྐྱེད་པར་བྱེད་པའི་སྟོང་པ་ཉིད་རྣམ་པ་ཐམས་ཅད་པ་ཤེས་རབ་ཀྱི་ཕ་རོལ་ཏུ་ཕྱིན་
མ་ཡུམ་ནི་སྒྲ་གདངས་རགས་པར་བརྗོད་དུ་མེད་པས་ན་གཞོམ་མེད་ཀྱི་སྒྲ་ཞེས་པ་ནཱ་དའི་རང་
བཞིན་ཐིག་ལེའི་སྟེང་དུ་གཞག་པར་བྱ་སྟེ། དེ་ལྟར་ན་ས་བོན་གྱི་ཡི་གེ་གང་ཡང་རུང་བ་གཅིག་
ལ་ཡང་ཟླ་ཉི་སྒྲ་ཅན་གསུམ་དང་། ལུས་ངག་ཡིད་གསུམ། སྐུ་གསུང་ཐུགས་གསུམ་དབྱེར་མེད་
པར་གཅིག་ཏུ་སྦྱོར་བར་འགྱུར་རོ། །དེས་ན་སྔགས་ཀྱི་ཡི་གེ་དེ་ནི་ཐིག་ལེ་ལ་སོགས་པ་དེ་
རྣམས་དང་ལྷན་ཅིག་བརྗོད་པར་བྱ་སྟེ། དེ་ལྟ་ན་བཅོམ་ལྡན་འདས་ཀྱང་ཐབས་ཤེས་གཉིས་སུ་
མེད་པའི་རང་བཞིན་བདེ་བ་ཆེན་པོའི་བདག་ཉིད་ཀྱིས་ས་བོན་གྱི་ཡི་གེ་དེའི་ནང་དུ་གནས་སོ།།
དེ་ནས་སྐུ་གསུང་ཐུགས་ཡེ་ཤེས་རྡོ་རྗེའི་ས་བོན་གསུངས་པ། སྟོང་པ་ལྔ་ལས་སྐུ་སོགས་ཀྱི་
སྔགས་ངག་ཏུ་བརྗོད་པ་འབྱུང་བ་ནི། འདི་ལྟར་གཡོན་གྱི་ཡན་ལག་ཏུ་སྟོང་པ༵་རྗེས་སུ་ང་རོ་
དང༌། ཤར་དུ་ཨ་ཐུང་དང་ནུབ་ཏུ་ཨཱ་ཡིག་སྟེ་དེ་ལྟར་གཉིས་དང་ལྷོའི་ཡན་ལག་ཏུ་རྣམ་པར་
386

དུས་འཁོར་དབང་ལེ་འགྲེལ།
བཅད་པ༵་ཐིག་ལེ་གཉིས་དང༌། དབུས་སུ་དབྱངས་དང་བྲལ་བ་མཆོག་ཅེས་པ་གཞོམ་དུ་མེད་
པའི་ཧ་ཡིག་དབྱངས་མེད་པས་བརྗོད་དུ་མེད་པ་སྟེ། དེ་ལས་སྐུ་དང་གསུང་དང་ཐུགས་ཀྱི་རྡོ་
རྗེ་ནི། ཡང་དྭག་པར་འབྱུང་བ་དེ་དག་སྔགས་རྣམས་ཀྱི་སྐྱེ་གནས་ཞེས་སྐྱེད་པར་བྱེད་པ་དང༌།
མི་འགྱུར་མཆོག་གི་བདེ་བ་སྐྱེད་པར་བྱེད་པ་ཡེ་ཤེས་རྡོ་རྗེ་དག་ནི་བཞི་པའོ་ཞེས་གསུངས་ཏེ།
དེ་རྣམས་དེ་ལས་ཡང་དག་པར་འབྱུང་ངོ༌། །དེ་ཇི་ལྟར་ན་དང་པོར་སྐུ་རྡོ་རྗེའི་སྔགས་འབྱུང་བ་
བརྗོད་པ་མཇུག་ནས་ཡང་དང་པོར་ང་རོ་དང༌། དེ་ནས་ཨ་ཡིག་དང༌། དེ་གཉིས་ཀྱི་དབུས་སུ་
རྣམ་བཅད་བཞག་ལ། ང་རོའི་མཐར་ཨཱ་རིང་པོ་བཞག་པས་ང་རོ་མ་ཡིག་ཏུ་སོང་ཞིང་མ་ཡིག་
ཕ་རོལ་ཏུ་བྱུང་བས་རྣམ་བཅད་ཨུར་བསྒྱུར་ལ། ཕྱིན་ནས་ཨ་ཡིག་སྔ་མ་དང་ཕྱི་མ་ཨུ་དག་གིས་
ཡོན་ཏན་དུ་གྱུར་པ་ཨོ་ཡིག་གོ། །དེ་ནས་མ་ཕ་རོལ་གྱི་དབྱངས་ལ་དྲངས་པ་ལ་སྒྲ་རིག་པའི་
ངེས་ཚིག་གི་མཚན་ཉིད་ལས། ཡི་གེ་ཉམས་པའམ་དབྱི་བ་ཡོད་པར་བཤད་པ་ལྟར་མའི་
དབྱངས་ཕྲལ་ནས་དབྱི་བར་བྱས་ཤིང་མ་རྗེས་སུ་ང་རོར་བྱས་པས། ཨ་ཨུ་མ་སྟེ་ཡོན་ཏན་
གསུམ་གྱི་བདག་ཉིད་ཨོཾ་ཡིག་ནི་སྐུ་རྡོ་རྗེའོ། །འདིར་སྔ་ཕྱིའི་ཨ་ཡིག་གཉིས་ལྷན་ཅིག་རིང་པོ་
བྱས་ནས་མཐར་རྣམ་བཅད་བྱིན་པ། ཨ་ཨཱ་དང་རྣམ་བཅད་བཅས་ཡོན་ཏན་གསུམ་གྱི་བདག་
ཉིད་ཨཱཿ གསུང་རྡོ་རྗེའོ། །འདིར་སྔོན་དུ་ཧ་ཡིག་དབྱངས་མེད་པ་དང༌། དེ་ནས་ཨ་ཐུང་དང༌།དེ་
ནས་ཐིག་ལེ་དང༌། དེ་ནས་རྣམ་བཅད་དང་། དེ་ནས་ཨཱ་རིང་པོ་བཞག་ལ། སྔར་བཞིན་རྣམ་
བཅད་ཨུར་བསྒྱུར་ཞིང་ཐོག་ཐའི་ཨ་ཡིག་དབྱི་བར་བྱས་པས་ཧཱུཾ་ཡིག་སྟེ། ཧ་ཨུ་མ་ཞེས་ཡོན་
ཏན་གསུམ་གྱི་བདག་ཉིད་ཐུགས་རྡོ་རྗེའོ། །དེ་ནས་ཡེ་ཤེས་རྡོ་རྗེ་བརྗོད་པ་སྔོན་དུ་ཧ་ཡིག་
དབྱངས་མེད་པ་དང༌། དེ་ནས་ཨ་ཐུང་དང་། རྣམ་བཅད་དང་ང་རོ་དང༌། ཨཱ་རིང་རྣམས་བཀོད་
ལ༑ རྣམ་བཅད་ཨུར་བསྐྱུར། ཨུ་ཡིག་དང་སྔ་མའི་དབྱངས་ལྷན་ཅིག་ཨོ་རུ་སོང་ཧ་ཡིག་
དབྱངས་ཨོ་ལ་དྲངས་ཤིང༌། ཕྱི་མའི་ཨ་ཡིག་དང་ང་རོ་མ་ཡིག་ཏུ་བསྒྱུར་བ་དབྱི་བས། ཧ་ཨ་ཨུ་
387

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཞེས་ཡོན་ཏན་གསུམ་གྱི་བདག་ཉིད་ཧོ་ཡིག་ཡེ་ཤེས་རྡོ་རྗེའོ། །རྡོ་རྗེ་བཞི་ཡི་ཡི་གེ་ལ་ཡོན་ཏན་
གསུམ་རེ་ཡོད་པ་ནི་ཡེ་ཤེས་རྡོ་རྗེ་ལ་མ་རིག་པ་དང་འདུ་བྱེད་དང་རྣམ་ཤེས་གསུམ་དང༌། སྐུ་
རྡོ་རྗེ་ལ་མིང་གཟུགས་དང་སྐྱེ་མཆེད་དང་རེག་པ་གསུམ་དང༌། གསུང་རྡོ་རྗེ་ལ་ཚོར་བ་དང་
སྲེད་པ་དང་ལེན་པ་གསུམ་དང་། ཐུགས་རྡོ་རྗེ་ལ་སྲིད་པ་དང་སྐྱེ་བ་དང་རྒ་ཤི་སྟེ། འདི་དག་
སྒྲིབ་པ་བཅས་ཀྱི་སྐབས་ན་སད་པ་སོགས་གནས་སྐབས་བཞིའི་ཐིག་ལེའི་གཟུགས་ཀྱིས་
གནས་ལ་བཞི་པའི་སྙོམས་འཇུག་གི་སྐབས་ཀྱི་སེམས་ལས་མ་རིག་པ་སོགས་སྐྱེད་པར་བྱེད་
པ་དང༌། སྒྲིབ་བྲལ་གྱི་གནས་སྐབས་སུ་འཁོར་བའི་མ་རིག་པ་སོགས་ཡན་ལག་བཅུ་གཉིས་
འགགས་པའི་བདེན་དོན་བཅུ་གཉིས་ཀྱི་བདག་ཉིད་རྡོ་རྗེ་བཞི་ཡིན་པས་མི་འགྱུར་མཆོག་གི་
བདེ་བ་བྱེད་པ་ཡེ་ཤེས་རྡོ་རྗེ་ནི་ཡེ་ཤེས་ཀུན་གྱི་གཞི་ཡིན་ནོ། །དེ་ལྟར་རྣམ་པ་བཅུ་གཉིས་པའི་
སྐུ་གསུང་ཐུགས་ཡེ་ཤེས་རྡོ་རྗེའི་སྔགས་ནི་སྔགས་ཐམས་ཅད་ཀྱི་རྒྱལ་པོའོ་ཞེས་བཅོམ་ལྡན་
འདས་ཀྱི་ངེས་པའོ། །ད་ནི་སྔགས་ཀྱི་མཚན་མ་དགོད་པ་གསུངས་པ་ལ། སྤྱིར་རྡུལ་ཚོན་གྱི་ཉི་
མ་དང་ཟླ་བའི་གདན་སྟེང་དུ་རགས་པ་དང་ཕྲ་བ་དང་གཞན་གྱི་དབྱེ་བས་དགོད་པ་རྣམ་པ་
གསུམ་དུ་གསུངས་ཏེ། གཞན་གྱི་དབྱེ་བ་ཞེས་པ་སྔགས་ཀྱི་ས་བོན་དགོད་པའོ། །ཕྲ་བའི་དབྱེ་
བ་ས་བོན་ཡོངས་སུ་གྱུར་པ་རྡོ་རྗེ་སོགས་ཀྱི་མཚན་མ་དགོད་པའོ། །རགས་པའི་དབྱེ་བ་ཕྱག་
མཚན་དེ་དག་ཡོངས་གྱུར་ལྷའི་གཟུགས་དགོད་པ་གསུམ་ཡོད་པ་ཡིན་ལ། འདིར་གཙོ་བོར་ས་
བོན་དགོད་པ་གསུངས་ཏེ། རྒྱལ་བའི་བདག་པོའི་གདན་གྱི་པདྨ་སྣ་ཚོགས་མདོག་སྟེ་ལྗང་གུ་
ལ༑ ཕྱི་རོལ་དུ་གནམ་སྟོང་གི་མཐར་གཟའ་འཛིན་གྱི་དུས་སུ་ཟླ་ཉི་སྒྲ་ཅན་རྣམས་སྦྱོང་བ་དང༌།
ནང་དུ་རོ་རྐྱང་དབུ་མའི་རྩ་དང་ལྡན་པ་སྙིང་གའི་པདྨ་སྦྲང་བའི་དོན་དུ། ཟླ་བ་དང༌། ཉི་མ་དང་
དུས་ཀྱི་མེ་སྟེ་སྒྲ་གཅན་གྱི་གདན་སུམ་བརྩེགས་དེ་ཡི་སྟེང་དུ་ས་བོན་ཧྭ་ཡིག་ཐུང་དུ་རྡུལ་ཚོན
སྔོན་པོས་བྲི་བར་བྱ་བ་སྟེ། ཡང་ན་དེ་ཡོངས་གྱུར་རྡོ་རྗེ་སྔོན་པོ་རྩེ་གསུམ་པ་བྲི་བར་བྱ་ལ།
388

དུས་འཁོར་དབང་ལེ་འགྲེལ།
སྦས་པའམ། གསང་བའི་རྡུལ་ཚོན་གྱི་དཀྱིལ་འཁོར་ལ་འཇིག་རྟེན་པས་སྨོད་པ་སྤོང་བའི་སླད་
དུ་ལྷའི་གཟུགས་ཁ་སྦྱོར་ཅན་ལྟ་བུ་སོགས་བྲི་བར་མི་བྱའོ་ཞེས་གསུངས། དེ་ནས་པདྨའི་འདབ་
མ་ལ་ནུས་མ་རྣམས་ཀྱི་ས་བོན་ནི། ཕྱོགས་ཀྱི་འདབ་མ་རྣམས་ལ་ཨཱ་སོགས་སྟོང་པ༷་དབྱངས་
ཀྱི་ཡི་གེ་བཞི་སྟེ། ཤར་དུ་ཨ། ལྷོར་ཨཱཿ བྱང་དུ་ཨ། ནུབ་ཏུ་ཨཱ་ཡིག་འགོད་པའམ། ཡང་ན་
ཕྱག་མཚན་འབྲི་ན་སྤོས་སྣོད་དང་མར་མེ་སོགས་གཡས་ཀྱི་དང་པོའི་ཕྱག་མཚན་གང་ཡིན་
འགོད་པར་བྱའོ། །ཕྱོགས་བྲལ་མཚམས་བཞིའི་འདབ་མ་ལ་ཡང་ཧ་སོགས་སྟོང་པ༵་རྣམ་པ༵་
བཞྱི་ཞེས། ཤར་ལྷོར་ཧ། ལྷོ་ནུབ་ཏུ་ཧཿ བྱང་ཤར་དུ་ཧཾ། ནུབ་བྱང་དུ་ཧྭའོ། ཡང་ན་སོ་སོའི་
མདོག་མཚུངས་རྔ་ཡབ་བོ། །དབང་ལྡན་དང་བདེན་བྲལ་གྱི་ཟུར་རམ་མཚམས་དང༌། རྩེ་མོ་
ཅན་མེ་དང་རླུང་དུ་རིམ་བཞིན་སྐུ་དང་གསུང་དང་ཐུགས་དང་ཆགས་པ་ཡེ་ཤེས་རྡོ་རྗེ་ཡི་ས་
བོན་དག་སྟེ། ཨོཾ་ཨཱཿ ཧཱུྃ་ཧོའམ། ཡང་ན་དུང་དང་གཎྜི་ནོར་བུ་དཔག་བསམ་གྱི་ཤིང་བྲིའོ། །དེ་
རྣམས་སྙིང་པོའི་པདྨ་ལའོ། །དེ་ནས་འཕར་མ་གཉིས་པ་ལ། ཧི་ཡིག་ལ་སོགས་པ་བུམ་པ་
རྣམས་ཀྱི་ས་བོན་བཅུ་རུ་འགྱུར་ཏེ། ཧཾ་ཧཿ ཞེས་པ་དྭག་གིས་མཐའ་ནི་ཤར་ནུབ་ཀྱི་སྒོ་འདིར་
རོ་ཞེས། ཤར་གྱི་ལྷའི་པདྨའི་བྱང་དག་ལྷོ་སྟེ་གཡོན་དང་གཡས་སུ། ཧི་ཧཱིའམ་ཡང་ན་བུམ་པ་
གཉིས་སོ། །དེ་བཞིན་ལྷོར་ཧཱུཾ་ཧཱུཾ། ནུབ་ཏུ་ཧཱུཾ་ཧཱུཾ། བྱང་དུ་ཧུ་ཧཱུཾ། ཧཾ་ཧཿནི་སྟེང་དང་འོག་ཏུ་ཡིན་
ཡང་བྲི་བའི་དཀྱིལ་འཁོར་ལ། ཤར་དང་ནུབ་ཀྱི་སྒོར་ཁྲོ་བོའི་མཚན་མའི་སྟེང་འོག་ཏུ་འགོད་
དོ༑ ༑དེ་རྣམས་ས་བོན་ནམ་ཡང་ན་བུམ་པ་དངོས་བྲི་བར་བྱའོ། །དེ་ནས་ལྷའི་ས་བོན་དགོད་
པ་གསུངས་ཏེ་ཤཱར་གྱི་ཆུ་སྐྱེས་ཉི་མའི་གདན་གྱི་སྟེང་དུ་འདུ་བྱེད་དོན་གྲུབ་ཀྱི་ཨི་ཡིག་གམ་
རལ་གྲིའོ། །རྩེ་མོ་ཅན་མེ་ཡི་ཕྱོགས་ཉིད་དུ་པདྨ་ལ་གནས་ཟླ་དཀྱིལ་ལ་རླུང་ཁམས་སྒྲོལ་མའི་
ཨཱི་ཡིག་རིང་པོ་ཉིད་དེ་ཡང་ན་རལ་གྲིའམ་ཨུ ཏྤ་ལའོ། །དེ་བཞིན་ཕྱག་མཚན་ཅི་རིགས་སུ་
ཤེས་པར་བྱ་ལ། འདིར་ས་བོན་དགོད་པ་གཙོ་བོར་གསུངས་པ། གཤིན་རྗེ་དང་ལྷ་མིན་གྱི་
389

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཕྱོགས་ཉིད་དུ་ནི་རྭ་ཡིག་ཐུང་རིང་དག་སྟེ། ཚོར་བ་དང་མེ་ཁམས་དག་པ་རིན་འབྱུང་དང་གོས་
དཀར་མོའི་ས་བོན་ནོ། །ནོར་སྦྱིན་དང་འཕྲོག་བྱེད་དུ་གནས་ཐུང་དུ་རིང་པོའི་ཨུ་ཡིག་དྭག་ནི་
འདུ་ཤེས་དང་ཆུ་ཁམས་དག་པ་འོད་དཔག་མེད་དང་མ་མ་ཀཱིའི་ས་བོན་ནོ། །ཆུ་དང་རླང་གི་
ཟུར་དག་ཏུ་ཡང་པདྨ་ལ་གནས་པའི་ཐུང་ངུ་དང་རིང་པོ་དག་གི་ལྀ་ཡིག་སྟེ། གཟུགས་ཕུང་
དང་ས་ཁམས་དག་པ་རྣམ་པར་སྣང་མཛད་དང་སྤྱན་མའི་ས་བོན་ནོ། །དེ་ལྟར་ཕུང་པོ་དང་
འབྱུང་བའི་ཁམས་དག་པའི་ལྷ་བདེ་གཤེགས་ཡབ་ཡུམ་གྱི་ས་བོན་བཀོད་པ་སྟེ། རྣམ་ཤེས་
དང་ནམ་མཁའི་ཁམས་སྒྲིབ་བྲལ་གཅིག་ཏུ་སྦྱོར་བ་གཙོ་བོ་ཡབ་ཡུམ་ཀྱི་མཚན་མ་ནི་དབུས་
སུའོ། །ས་བོན་དེ་རྣམས་ཀྱི་ཁ་དོག་ནི། ཤར་དང་ཤར་ལྷོའི་རྣམས་ནག་པོ། ལྷོ་དང་ལྷོ་ནུབ་ཀྱི་
དམར་པོ་དག་དང༌། བྱང་དང་བྱང་ཤར་གྱི་དཀར་པོ། ནུབ་དང་ནུབ་བྱང་གི་གསེར་མཆོག་
དང་མཚུངས་པ་སེར་པོ་སྟེ། གཙོ་བོའི་ཞལ་གྱི་དབྱེ་བ་དག་གིས་དགོད་པར་བྱའོ། །དེ་ནས་
འཕར་མ་གསུམ་པ་ལ་དབང་པོ་དྲུག་དང་ཡུལ་དྲུག་རྣམ་པར་དག་པ་ལྷ་དང་ལྷ་མོ་རྣམས་ཀྱི་ས་
བོན་གསུངས་པ། ཤཱར་གྱི་སྒོ་ཡི་ལྷོ་དང་མེ་ཡི་པདྨ་ལ་གནས་ཨེ་ཡིག་ཐུང་དང་རིང་བ་དག་ནི་
སྣ་དང་རེག་བྱ་དག་པ་ནམ་སྙིང་དང་རེག་བྱ་རྡོ་རྗེ་མའི་ས་བོན་ཏེ་སྔ་མ་དེ་བཞིན་ཉིད་དུའོ། །
དེ་བཞིན་ཨར་ཡིག་ཐུང་རིང་ཟུང་ནི་གཤིན་རྗེ་དང་ལྷ་མིན་གྱི་ཕྱོགས་དག་ཏུ་གནས་ཏེ་མིག་
དང་རོ་དག་པས་ས་སྙིང་དང་རོ་རྡོ་རྗེ་མའི་ས་བོན་ནོ། །ནུབ་དང་རླུང་གི་ཕྱོགས་དག་ཏུ་ཨཱལ་
ཡིག་ཐུང་རིང་ཟུང་ནི་ལུས་དབང་དང་དྲི་དག་པ་སྒྲིབ་སེལ་དང་དྲི་རྡོ་རྗེ་མའི་ས་བོན་དག་གོ། །
ཨོཾ་དང་ཨོ་ནི་གནོད་སྦྱིན་དང་དྲག་པོ་རུ་སྟེ། ལྕེ་དབང་དང་གཟུགས་དག་པ་འཇིག་རྟེན་དབང་
ཕྱུག་དང་གཟུགས་རྡོ་རྗེ་མའི་ས་བོན་ནོ། །ལྷ་སྟེ་ཤར་སྒོའི་བྱང་དང༌། ཆུ་སྟེ་ནུབ་སྒོའི་ལྷོ་དང༌།
གཤིན་རྗེ་སྟེ་ལྷོ་སྒོའི་ཤར་དང༌། གནོད་སྦྱིན་སྟེ་བྱང་སྒོའི་ནུབ་དང་བཅས་པ། དེ་ལྟར་སྒོ་བཞི་
ཡི་བྱང་ཞེས་གཡོན་དུ་ནི་ཨཾ་ཨཱཿ སོགས་ཏེ་ཞེས་པ་བར་གྱི་གཉིས་བསྡུས་པ་སྟེ། ཨཾ། ཨཱ། ཨ།
390
",。 ཪིམརྨ་ས་དངའི་

དུས་འཁོར་དབང་ལེ་འགྲེལ།
ཨཿབཞི་ནི་རིམ་པ་ལྟར། ཡིད་དབང་དང་ཆོས་ཁམས། རྣ་དབང་དང་སྒྲ་རྣམ་པར་དག་པ།
ཀུན་བཟང་དང་ཆོས་དབྱིངས་རྡོ་རྗེ་མ། ཕྱག་རྡོར་དང་སྒྲ་རྡོ་རྗེ་མ་རྣམས་ཀྱི་ས་བོན་ཏེ་སྐྱེ་མཆེད་
བཅུ་གཉིས་སྒྲིབ་བྲལ་གྱི་ས་བོན་དགོད་པའོ། །དེ་ནས་སྒོ་སྐོང་གི་ས་བོན་གསུངས་པ། རིམ་པ་
ཡི་ས་ནི་སླར་ཡང་ཡ་ར་ཝ་ལྭ་བཞི་ནི་ལྷོའམ་ཤར་ལ་སོགས་པའི་སྒོ་ཡི་པདྨ་ལའོ་ཞེས་པ།
ཤར་སྒོར་ངག་གི་དབང་པོ་དག་པ་བགེགས་མཐར་བྱེད་ཀྱི་ས་བོན་ཡ་ཡིག་དང༌། ལྷོར་ལག་
པའི་དབང་པོ་དག་པ་ཤེས་རབ་མཐར་བྱེད་ཀྱི་ས་བོན་ར་ཡིག་དང་། བྱང་དུ་རྐང་པའི་དབང་
པོ་དག་པ་པདྨ་མཐར་བྱེད་ཀྱི་ས་བོན་ཝ་དང༌། ནུབ་ཏུ་བཤང་ལམ་གྱི་དབང་པོ་དག་པ་གཤིན་
རྗེ་མཐར་བྱེད་ཀྱི་ས་བོན་ལ་ཡིག་དགོད་པར་བྱའོ། །དེ་ནས་ཟླ་བ་དང་ཉི་མའི་གདན་གྱི་ངེས་
པ་གསུངས་པ། འདིར་ཤར་དང་བྱང་གི་སྒོར་ནི་རི་བོང་འཛིན་པ་དག་ཀྱང་སྒོ་སྲུང་ཁྲོ་བོ་དག་
གི་གདན་དུ་འགྱུར་བ་སྟེ། ལྷོ་དང་ནུབ་ཏུ་པདྨ་ཉི་མ་དྭག་ནི་ཁྲོ་བོ་གཉིས་པོ་དག་གི་གདན་དུ་
ངེས་པར་རབ་ཏུ་འགྱུར་རོ། །ཤེས་རབ་དང་ཐབས་ཀྱི་ཡན་ལག་གི་རབ་ཏུ་དབྱེ་བ་དག་གིས་
ཕྱེ་བའམ། ཡང་ན་རང་རང་གི་གདན་གྱི་པདྨར་ཤེས་རབ་གཙོ་བོར་གྱུར་པའི་ཟླ་བ་དང་ཐབས་
གཙོ་བོར་གྱུར་པའི་ཉི་མ་དག་ཀྱང་གདན་དུ་འགྱུར་རོ། །ཡང་ན་ས་དང་མེ་ཡུམ་གྱི་སྐུ་དང་
གསུང་ཡིན་ལ། ཆུ་རླུང་ཡབ་ཀྱི་སྐུ་དང་གསུང་ཡིན་པས་ཕྱོགས་ཀྱི་དབང་དུ་བྱས་ཏེ། གཡས་
ཏེ་ལྷོ་དང་རྒྱབ་ནུབ་ཏུ་གདན་ཉི་མར་འགྱུར་ཏེ། ལྷ་ཡི་བདག་པོ་ཤར་དང༌། ནོར་སྦྱིན་བྱང་དུ་
ཡང་ཟླ་བའི་གདན་དུ་འགྱུར་རོ་ཞེས་གདན་གྱི་འདམ་ང་བཤད་པའོ། །ཕྱག་མཚན་འགོད་ན་
ཤར་དང་མེའི་ལྷ་རྣམས་ཀྱི་རལ་གྲི། ལྷོ་དང་བདེན་བྲལ་བ་རྣམས་ཀྱི་རིན་པོ་ཆེ། བྱང་དང་
དབང་ལྡན་པ་རྣམས་ཀྱི་པདྨ་དང༌། ནུབ་དང་རླུང་གི་ལྷ་རྣམས་ཀྱི་འཁོར་ལོ་དང༌། སྟེང་དང་
འོག་གི་ལྷ་རྣམས་ཀྱི་རྡོ་རྗེའོ། །ཡང་ན་ཡུལ་གྱི་དབྱེ་བས་སྒྲ་མའི་རྒྱུད་མངས། རེག་བྱའི་གོས།
གཟུགས་ཀྱི་མེ་ལོང༌། རོའི་ཞལ་ཟས་ཀྱི་སྣོད། དྲིའི་དུང་ཆོས་དང༌། ཆོས་ཁམས་ཀྱི་ཆོས་འབྱུང་
391

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ངོ་༑ ༑དེ་བཞིན་དུ་ངག་གི་དབང་པོའི་རལ་གྲི་དང་། ལག་དབང་གི་དབྱུག་པ། རྐང་པའི་
དབང་པོའི་པདྨ། བཤང་ལམ་དབང་པོའི་ཐོ་བ་སྟེ་སྙིང་པོའི་དཀྱིལ་འཁོར་གྱི་མཚན་མ་དགོད་
པའོ། །དེ་ནས་གདན་གྱི་པདྨའི་ས་བོན་རྣམས་གསུངས་པ། ཐིག་ལེའི་རྣམ་པ༵་ལ་སོགས་པ་
ཞེས་པ། ཨཾ་ཨཿ ཨ་ཨཱ་ཞེས་འདི་བཞི་པོ་དག་གིས་རྣམ་པར་ཕྱེ་བ་གང་ཞིག་ངེས་པར་པདྨ་
ཉེར་བཞི་པོའི་རྩ་བ་སོགས་ལ་གནས་པའམ་བཀོད་པའི་ཀྭ་སོགས་སྡེ་པ་དྲུག་པོ་ཡི་ཡི་གེ་ཡང་
ལྷའི་རིགས་ཀྱི་དབང་གིས་ལྷ་སོ་སོའི་གདན་གྱི་པདྨ་ལ་འགོད་པར་བྱ་སྟེ། པདྨའི་རྩ་བ་དང་
ཇི་སྡོང་བུ་དང་འདབ་མ་དང་ནི་གེ་སར་དང་ལྟེ་བ་དག་ལ་རིམ་པས་ཡོངས་སུ་བཀོད་པ་སྟེ།
ལྟར་ན་ཁམས་རེ་རེ་ལ་ཡང་འབྱུང་བ་ལྔར་ཕྱེ་བའི་རྣ་བའི་ཁམས་ཕྱག་རྡོར་གྱི་པདྨ་ལ་ནམ་
མཁའི་ཁམས་ཀྱི་ཡི་གེ་ལྔ་སྟེ། རྩ་བ་ལ་ནམ་མཁའི་ས་ཡི་ས་བོན་ཀཾ། སྡོང་བུ་ལ་ནམ་མཁའི་ཆུ་
ཁཾ༑ འདབ་མར་ནམ་མཁའི་མེ་གཾ། གེ་སར་ལ་མཁའི་རླུང་། གྷཾ། ལྟེ་བར་ནམ་མཁའི་ཡི་ས་
བོན།  ཾ་། ཞེས་བཀོད་པའོ། །དེ་བཞིན་ཆོས་ཁམས་ལ་ཀཱ་ཁཱ་གཱ་གྷ་དཱ། ཞེས་དང་། ཡིད་
དབང་གི། སཾ་ཏྲཾ་ཥཾ་ཤཾ་རྐྐཞེས་དང༌། སྐྲའི་ས༔ལྤ ཥ ཤཿ རྐ ཞེས་དང་ཡི་གེ་ལྔ་པོ་འདི་དག་
ཡོངས་སུ་གྱུར་པ་ལས་པདྨའོ། །དེ་བཞིན་འདུ་བྱེད་དོན་གྲུབ་ཀྱི་གདན་གྱི་པདྨ་ལ། ཙ་ཚ་ཛ་ཛྷ་
ཉ༑ ཞེས་དང༌། སྣའི་ཙཾ་ཆྀ་ཛཾ་ཛྷ་ཉྀ། ཞེས་དང༌། རླུང་གི་ཁམས་ཀྱི་ཙཱ་སོགས་རིང་པོ་ལྔ། རེག་
བྱའི་ཙསོགས་རྣམ་བཅད་ཅན་ལྔ། ཚོར་བའི་ཊ་སོགས་ཊ་སྡེ་ཐུང་ངུ་། མིག་གི་ཊཾ་སོགས་ཐིག་
ལེ་ཅན། མེ་ཁམས་ཀྱི་ཊ་སྟེ་རིང་པོ་རོ་རྡོ་རྗེ་མའི་ཊ༔སྡེ་རྣམ་བཅད་ཅན། འདུ་ཤེས་ཀྱི་པ་སྡེ་ཐུང་
ངུ་༑ ལྕེའི་པཾ་སོགས་ཐིག་ལེ་ཅན་ལྔ། ཆུ་ཁམས་ཀྱི་པཱ་སྡེ་རིང་པོ། གཟུགས་རྡོ་རྗེ་མའི་
པཿ༔སོགས་རྣམ་བཅད་ཅན་ལྔ། གཟུགས་ཀྱི་ཏ་སྡེ་ཐུང་ངུ༌། ལུས་དབང་གི་ཏཽ་སོགས་རྣམ་
བཅད་ཅན་ལྔ། སའི་ཁམས་ཀྱི་ཏུ་སྡེ་རིང་པོ། དྲིའི་ཏཿ༔སོགས་རྣམ་བཅད་ཅན། ངག་དབང་
གི་ཙ་སྡེ་ཐུང་ངུ་ལག་པའི་དབང་པོའི་ཊ་སྡེ་ཐུང་ངུ་། རྐང་པའི་དབང་པོའི་པ་སྡེ་ཐུང་ངུ་། བཤང་
392

དུས་འཁོར་དབང་ལེ་འགྲེལ
ལམ་གྱི་དབང་པོའི་ཏ་སྡེ་ཐུང་ངུ་སྟེ། སོ་སོའི་པདྨ་ལ་ས་བོན་ལྔ་རེ་ལྔ་རེ་ཡོངས་སུ་གྱུར་པ་ལས་
པདྨ་བསམ་པར་བྱའོ། །དེ་བཞིན་དུ་ཐིག་ལེའམ་ཡང་ན་ཨ་ཡིག་གམ་ཡང་ན་ཧ་ཡིག་གིས་ཟླ་
བའི་གདན་དང༌། རྣམ་བཅད་དམ་ར་ཡིག་གམ་ཀྵ་ཡིག་གིས་ཉི་མའི་གདན་རྣམས་ཏེ་ཉི་ཟླའི་
གདན་དེ་དག་པདྨའི་ལྟེ་བའི་སྟེང་དུའོ། །དཀྱིལ་འཁོར་གྱི་བདག་པོའི་པདྨ་ལ། ཧཱུྃ་ཧཱུྃ་ཧཱུྃ་ཧཱུྃ་རྐྐ་
ཞེས་པ་དང༌། ལྟེ་བའི་སྟེང་དུ་ཨཾ་ཨ ཨ་ལས་ཟླ་ཉི་སྒྲ་གཅན་གྱི་གདན་ནོ། །དེ་ལྟར་ས་
སོགས་ནས་ནམ་མཁའི་མཐར་ནི་འདི་ལྟར་ཀ་ཁ་གཱ་གྷ་ང་ཞེས་པ་ཐུང་ངུ་དང་རིང་པོ་ལྷ་སོ་
སོའི་རིགས་ཀྱི་དབང་གིས་རང་རང་གི་གདན་གྱི་པདྨའི་ས་ལའོ། །ཐིག་ལེ་ནི་ཟླ་བ་དག་གི་ས་
བོན་དང༌། རྣམ་པར་བཅད་པ་ཉིན་བྱེད་ཀྱི་ས་བོན་དུ་འགྱུར་སྟེ་ཉི་ཟླའི་གདུན་དེ་ཡང་པདྨའི་
ལྟེ་བ་དང་ཚད་མཉམ་ལ་ལྟེ་བ་དག་གི་སྟེང་དུ་བྱའོ། །དེས་ན་ཨཾ་ཟླ་བ། ཨཿ ཉི་མ་ཨ་ཐུང་སྒྲ་
གཅན་དེ་ནང་དུ་ཁུ་རྡུལ་སེམས་གསུམ་མཚོན་ནོ། །མཆོད་པའི་ལྷ་མོ་རྣམས་ཀྱི་ས་བོན་གསུངས་
པ་ཀ་སོགས་གསལ་བྱེད་སྡེ་པ་དྲུག་ཐུང་དང་རིང་བ་རྣམས་ནི་རང་བཞིན་ཡོན་ཏན་དབང་གིས་
ཐུགས་དཀྱིལ་གྱི་འདོད་སྣམ་སྟེགས་བུའ མ་ཁ་ཁྱེར་དག་ལ་རྟ་བབས་ཀྱི་ཀ་བའི་ནང་ངོས་སུ་ནི།
དྲི་ཆབ་མ་ལ་སོགས་པ་རྣམས་རིམ་པས། རང་རང་གི་རིགས་ཀྱི་ས་ལ་གནས་ཏེ། ཇི་ལྟར་ན་
ཤར་གྱི་ཕྱོགས་ཀྱི་ཆ་ནས་བརྩམ་སྟེ་རང་རང་གི་ཕྱོགས་རྣམས་སུའོ། །ཞེས་ཤར་གྱི་སྟེགས་བུ་
ལ་རྟ་བབས་ཀྱི་ཀ་བའི་བྱང་དུ་དྲི་མའི་༔ དང་། ལྷོར་ཕྲེང་བ་མའི་ཙྪའོ། །དེ་བཞིན་དུ་ལྷོར་
སྤོས་མའི་ཊ་སྡེ་བརྩེགས་མ་ཐུང་ངུ་ ྂ དང་། མར་མེ་མའི་ཊ་སྡེ་ ྂ བརྩེགས་མ་རིང་པོའོ།།
ནུབ་ཏུ་སྒེག་མོའི་ཏ་སྡེ་བརྩེགས་མ་ཐུང་ངུ་དང༌། བཞད་མའི་ཏ་སྡེ་རིང་པོའོ། །དེ་བཞིན་དུ་
ཐམས་ཅད་ལ་བརྩེགས་མ་ཡིན་པར་འདྲ་ལ། བྱང་དུ་བདུད་རྩི་མའི་བ་སྡེ་ཐུང་ངུ་དང་། མ་
ཉམས་པའི་འབྲས་བུ་མའི་པ་སྡེ་རིང་པོའོ། །ཤར་སྒོའི་རྟ་བབས་ཀྱི་སྟེང་དུ་གར་མའི་ག་སྡེ་ཐུང་
ངུ༑ ནུབ་སྒོའི་རྟ་བབས་ཀྱི་སྟེང་དུ་སིལ་སྙན་མའི་ཀ་སྡེ་རིང་པོ། བྱང་སྒོའི་རྟ་བབས་ཀྱི་སྟེང་དུ་
393

༼ཞ༽མི་ཕམ་བཀའ་འབུམ རྒྱུད་སྡེ་སྤྱི་འགྲེལ་གྱི་སྐོར།
གླུ་མའི་ས་སྡེ་བརྩེགས་པ་ཐུང་ངུ་། ལྷོ་སྒོའི་རྟ་བབས་ཀྱི་འདོད་མའི་ས་སྡེ་བརྩེགས་པ་རིང་པོའོ།།
ཡང་ན་འདི་དག་གི་མཚན་མ་དྲི་ཆབ་ཀྱི་དུང་དང་དེ་བཞིན་དུ་ཕྲེང་བ་དང༌། སྤོས་སྣོད་དང་མར་
མེ་དང་དབུ་རྒྱན་དང་དོ་ཤལ་དང་འབྲས་བུ་དང༌། ཞལ་ཟས་ཀྱི་སྣོད་དང་གོས་དང༌། རྔ་དང་རྡོ་
རྗེ་དང་པདྨ་རྣམས་སོ་སོའི་ཆར་སྦྱར་བར་བྱའོ། །དེ་ནས་འདོད་མ་དང་ཕྱིར་འདོད་མ་རྣམས་ཀྱི་
ས་བོན་གསུངས་པ། འདིར་ཕྱི་རོལ་དུ་ནི་གསུང་དང་སྐུ་དཀྱིལ་གྱི་སྟེགས་བུ་ལ་ནི། ཐིག་ལེ་
དང་ལྭ་སོགས་པའི་སྒྲས་ཚེག་དྲག་གམ་རྣམ་བཅད་ཀྱིས་ཕྱེ་བས་སུམ་འགྱུར་ཉི་མས་ཞེས་ས་
བོན་སུམ་ཅུ་རྩ་དྲུག་གིས་གསུང་དང་སྐུའི་ཁ་ཁྱེར་རམ་འདོད་སྣམ་གྱི་སྟེགས་བུ་དག་ལ་དེ་
བཞིན་ཉིད་དུ་འདོད་མ་སོགས་ཀྱི་གནས་སུ་བཀོད་པར་བྱ་སྟེ། འདོད་མ་དང་དེས་མཚོན་པ་
ཕྱིར་འདོད་མ་ཐམས་ཅད་ཀུན་ནས་རང་གི་རིགས་ཀྱི་ཕྱོགས་སུ་གནས་ཏེ། རྒྱལ་བ་རྣམས་ཀྱི་
ཁ་དོག་ལྔའམ་དྲུག་གི་དབྱེ་བས་གནས་སོ། །ཞེས་པ་གསུང་དཀྱིལ་གྱི་ཤར་སྒོའི་ལྷོའི་ཞེས་པ་
གཡས་ཀྱི་སྟེགས་བུ་ལ། ཙཿ ཛཿ ཛཿ ཛྙ ཉ༔ ཞེས་པ་བཞིན་གསུང་དཀྱིལ་གྱི་འདོད་མའི་ས་
བོན་ཐམས་ཅད་རྣམ་བཅད་ཅན་འབའ་ཞིག་ཡིན་པ་ངེས་པར་བྱས་ནས། ལྷོ་རུ་ཊཿསྡེ། ནུབ་ཏུ་
ཏཿསྡེ། བྱང་དུ་པཿ༔སྡེ། ཤར་སྒོའི་བྱང་དུ་ས༔ སྤ ཥ ཤཿ༔ རྐ བྱང་སྒོའི་ནུབ་ཏུ་ལ༔ ཝ༔ ར༔
ཡཿ ཧཿ ལྷོ་སྒོའི་ཤར་གྱི་སྟེགས་བུ་ལ་ཀཿ༔ ཁ ག༔ གྷ༔ ང༔། ནུབ་སྒོའི་ལྷོར་ཀྵ༔ ཞེས་པ་སྟེ་
གསུང་དཀྱིལ་ལའོ། །སྐུ་དཀྱིལ་ལ་ཡི་གེ་འདི་རྣམས་ཚེག་དྲག་མེད་པར་ཐིག་ལེ་དང་བཅས་པ་
སྟེ༑ གོང་གི་རིམ་པ་བཞིན་ཙཾ་ཆྀ་ཛཾ་ངྷི་ཉྀ་སོགས་ཕྱིར་འདོད་མ་རྣམས་ཀྱི་ས་བོན་ཡིན་ལ། ཐ་
མ་ཧ་ཀྵ་གཉིས་ནི་ཁྱབ་བྱེད་མ་གཉིས་ཀྱི་ས་བོན་ནོ། །ཡང་ན་མཚན་མའམ་གཟུགས་བྲི་བར་
བྱའོ། །སྙིང་པོའི་སྟེགས་བུ་ལ་མཆོད་པའི་ལྷ་མོ་དུ་མ་སྟེ་གཟུངས་མ་མཐའ་དག་བྲི་བར་བྱའོ། །
ཞེས་པ་འདིའི་སྐབས་སུ་སྒོ་བཞིའི་གཡོན་གྱི་འདོད་ཕྱིར་འདོད་བཅུ་དྲུག་གི་ས་བོན་ནི་ཀ་སྡེས་
སྡེ་གཉིས་དང་ཧ་སོགས་ལྔ་སྟེ་བཅོ་ལྔའི་སྟེང་དུ་ཀྵ་དང་བཅས་པའི་བཅུ་དྲུག་ཡིན་ཡང་བཀོད་
394

དུས་འཁོར་དབང་ལེ་འགྲེལ།
རིམ་རགས་པ་ཙམ་ལས་མ་གསུངས་པ་སྒྲུབ་ཐབས་དག་ལས་ཤེས་པར་བྱའོ། །དེ་ནས་གསུང་
གི་དཀྱིལ་འཁོར་ལ་གནས་པའི་རྣལ་འབྱོར་མ་རྣམས་ཀྱི་ས་བོན་གསུངས་པ། ཐུང་ངུ་དང་རིང་
བའི་ཧ་ཡིག་དང་དེས་མཚོན་ནས་ཐིག་ལེ་དང་རྣམ་བཅད་ཅན་བཅས་བཞིས་ཕྱེ་བའི་ཧ་ཡིག་
དགུ་ནི་ལྷ་དང་ནོར་སྦྱིན་ནུབ་དང་ལྷོརུ་ཙ་རྩརྩིཀཱ་སོགས་ཀྱི་ས་བོན་དང༌། ཁྱབ་འཇུག་མ་
སོགས་དག་གཱི་ཀྵ་ཡིག་ཨ་སོགས་བཞི་པོ་རྣམས་ཀྱིས་ཕྱེ་བ་མེ་དང་འཕྲོག་བྱེད་དེ་དབང་ལྡན་
དང་། རླུང་དང་ལྷ་མིན་དུ་སོ་སོའི་པདྨའི་སྟེང་དུ་སྒྲུབ་ཐབས་སུ་བཤད་པ་ལྟར་རང་རང་གི་
གདན་སོ་སོའི་སྟེང་དུ་ས་བོན་བྲི་བ་ཡིན་ནོ། །ཤར་དུ་ཙརྩི་ཀའི་ཧ། བྱང་དུ་དྲག་མོའི་ཧཾ། ལྷོར་
ཕག་མོའི་ཧཿ ནུབ་ཏུ་དབང་མོའི་ཧཱའོ། །མེར་ཁྱབ་འཇུག་མའི་ཀྵ། དབང་ལྡན་དུ་དཔལ་ཆེན་
མོའི་ཀྑཾ། རླུང་དུ་ཚངས་མའི་ཀྵ། བདེན་བྲལ་དུ་གཞོན་ནུ་མའི་ཀྵའོ། །འདི་རྣམས་ལ་ཉི་ཟླའི་
གདན་མེད་དེ་ལྷ་མིན་གྱི་རིགས་སོ། །དེ་ནས་འཁོར་གྱི་རྣལ་འབྱོར་མ་རེ་བཞིའི་ས་བོན་
གསུངས་པ། ཧི་ལ་སོགས་པ་བརྒྱད་དང་ཀྵི་ལ་སོགས་པ་ཡི་གྲངས་བརྒྱད་ནི། གཙོ་མོའི་
པདྨའི་འདབ་མ་ལ་གནས་པ་ནི་ཐུང་ངུ་གཙོ་མོའི་མདུན་དང་རིང་པོ་རྒྱབ་ཏུ་གནས་ལ། གཞན་
ལྷག་མ་རྣམས་སོ་སོའི་རང་རང་གི་ཕྱོགས་སུ། ཡ༷་སོགས་ཐུང་བ་དྲུག་དྭང་རིང་བ་དྲུག་རྣམས་
རིམ་པས་ལྷའི་པད་འདབ་ཤར་དང༌། མེ་ཡི་པདྨ་དག་ལ་རིམ་པ༷་ཡིས་གནས་སོ། །དེ་བཞིན་
གཤིན་རྗེ་དང༌། ལྷ་མིན་གྱི་པདྨའི་འདབ་མར་ཐུང་ངུ་རིང་པོས་རབ་ཏུ་དབྱེ་བས་རྭ་སོགས་
ཏེ༑ གནོད་སྦྱིན་དང་དྲག་པོར་ཝ་ལ་སོགས་དང༌། ཆུ་གཏེར་དང་བཅས་པ་ནུབ་དང་རླུང་གི་
རྗ
པད་འདབ་རྣམས་ལ་ལ་ལ་སོགས་པས་སོ་ཞེས་པ། ཤར་གྱི་ཙིརྩི་ཀའི་མདུན་གྱི་འདབ་མ་ལ་
འཇིགས་མའི་ཧི་དང༌། རྒྱབ་ཏུ་རླུང་ཤུགས་མའི་ཧཱི་འོ། །དེ་ནས་གཞན་དྲུག་པོ་གཡས་སྐོར་
གྱིས་མདུན་གྱི་འཇིགས་མའི་འདབ་མ་ནས་བརྩིས་པའི། གཉིས་པ་ལ་དྲག་མོའི་ཡ། གསུམ་
པར་མཆེ་བ་མའི་ཡི། བཞི་པར་མེ་འབར་གདོང་མའི་ཡྀ། །འདབ་མ་ལྔ་པར་རླུང་ཤུགས་མའི་
395

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ས་བོན་བརྗོད་ཟིན་ལ། དྲུག་པར་རབ་གཏུམ་མའི་ཡུ། བདུན་པར་དྲག་མིག་མའི་ཕླ་བརྒྱད་
་་སྣ་ཆེན་མའི་ཡྀ་ངོ་། །ཡང་ན་ལྟེ་བ་དང་འདབ་མའི་ལྷ་མོ་ཐམས་ཅད་ཀྱི་མཚན་མ་གྲི་ཁུག་
བྲིའོ། །མེའི་པདྨའི་འདབ་མ་ལ་ཁྱབ་འཇུག་མའི་མདུན་དུ་དཔལ་མོའི་ཀྱི། རྒྱབ་ཏུ་མཆོག་ཏུ་
རྣམ་པར་རྒྱལ་མའི་ཀྵིའོ། །དེ་བཞིན་ཡ་སོགས་ཏེ། སྐྱུ་མའི་ཡཱ། གྲགས་མའི་ཡཱཾ། དཔལ་
མོའི་བྷཾ། འདབ་མ་དྲུག་པ་ལ་རྒྱལ་མའི་ཨཱུ། བདུན་པར་རྒྱལ་ལྡན་མའི་ཡྀ། བརྒྱད་པར་འཁོར་
ལོ་ཅན་མའི་ཡཿའོ། ཡང་ན་ཐམས་ཅད་དུ་འཁོར་ལོའི་མཚན་མའོ། །དེ་བཞིན་མདུན་རྒྱབ་ཏུ་
གཉིས་རེ་དང༌། དེ་ནས་མདུན་མའི་འཕྲོ་ནས་གཡས་སྐོར་གྱིས་འགོད་ཚུལ་སྔ་མ་འདི་དག་
བཞིན་དུ་ངེས་པར་བྱས་ལ། གཤིན་རྗེའི་ཕྱོགས་སུ། ལྷོ་རུ་ཕག་མོའི་མདུན་དུ་ཀེང་རུས་མའི་
ཧྲྀ༑ རྒྱབ་ཏུ་འདབ་མ་ལྔ་པར་མཆེ་གཙིགས་མའི་ཧཱུཾ། དེ་ནས་ར་སོགས་ཏེ་དུས་མཚན་མའི་ར།
རབ་ཁྲོས་གདོང་མའི་རི། དུས་ཀྱི་ལྕེའི་རཱྀ། ནག་མོའི་རུ། འཇིགས་རུང་མའི་རཱཾ། གཟུགས་ངན་
མའི་རྀ་མོ། དེ་བཞིན་ལྷ་མིན་ནམ་བདེན་བྲལ་གྱི་འདབ་མར་གཞོན་ནུ་མའི་མདུན་དུ་པདྨའི་ཏཱཾ།
རྒྱབ་ཏུ་རིན་ཆེན་ཕྲེང་བ་མའི་ཏཱཾ། དེ་ནས་རིམ་བཞིན་ཡན་ལག་མེད་མའི་རྭ། གཞོན་ནུ་མའི་རཱི།
རི་དགས་བདག་འགྲོ་མའི་ཆྀ། མིག་བཟང་མའི་རུ། རུལ་བ་མའི་ནྀ། བཟང་མོའི་རཿའོ། གནོད་
སྦྱིན་དུ་དྲག་མོའི་མདུན་དུ་གོ་རཱིའི་ཧུ། རྒྱབ་ཏུ་ཏོ་ཏ་ལའི་ཧཱ། དེ་ནས་ཝ་སོགས་ཏེ། གཾ་གཱ་མའི་
ཝ༑ རྟག་མའི་ཝི། མཆོག་ཏུ་མགྱོགས་མའི་ལྡེ། མཚན་ཉིད་མའི་ཝུ། སེར་སྐྱ་མའི་ལླཾ། ནག་
མོའི་ཝཾ་མོ། དྲག་པོར་དཔལ་ཆེན་མོའི་མདུན་དུ། དཔལ་དཀར་མོའི་ཀྵུ། རྒྱབ་ཏུ་འཛིན་མའི་
ཀྵུ། དེ་ནས་ཟླ་བའི་རི་མོའི་ཝཱ། རི་བོང་འཛིན་ཞལ་མའི་ཝཱི། ངང་པའི་མདོག་མའི་ལྡེ།
པདྨའི་དབང་མོའི་ལྟུ། སྐར་མིག་མའི་ལྀ། དྲི་མེད་རི་བོང་འཛིན་མའི་ཝཿའོ། ཆུ་བདག་ནུབ་ཏུ་
དབང་མོའི་མདུན་དུ་རྡོ་རྗེ་འོད་མའི་ཧཱུཾ། རྒྱབ་ཏུ་སྣ་ཚོགས་རི་མོའི་ཧཱུཾ། དེ་ནས་ལ་སོགས་ཏེ། རྡོ་
རྗེ་ལུས་མའི་ལ། མཆོག་གི་གསེར་ལྡན་མའི་ལི། ཨུར་བ་ཤཱིའི་ལཱྀ། རམ་གྷའི་ལུ། ཟུག་རྔུ་མེད་
396

དུས་འཁོར་དབང་ལེ་འགྲེལ།
མའི་ལླཾ། སྒྲོལ་མའི་ལྀ་མོ། རླུང་དུ་ཚངས་མའི་མདུན་དུ་སཱ་བིང་ཏཱི འི་ཀླྀ། རྒྱབ་ཏུ་ངག་གི་དབང་
ཕྱུག་མའི་ཊཱཾ། དེ་ནས་ལྭ་སོགས་རིང་པོ་སྟེ། པདྨའི་མིག་མའི་ལཱ། ཆུ་སྐྱེས་ཅན་མའི་ལཱི། བློ་
གྲོས་མའི་ལཱྀ། གཱ་ཡཾ་ཏྲིའི་ལཱུ། གློག་འོད་མའི་ཞྀ། དྲན་མའི་ལ༔འོ། ཡང་ན་ཐམས་ཅད་དུ་ཕག་
མོ་ལ་སོགས་པ་ལ་དབྱུག་པའི་མཚན་མ་དང༌། གཞོན་ནུ་མ་སོགས་ལ་ཤཀྟི། དྲག་མོ་སོགས་
ལ་རྩེ་གསུམ། དཔལ་མོ་སོགས་ལ་པདྨའམ་རལ་གྲི། དབང་མོ་འཁོར་བཅས་ལ་རྡོ་རྗེ། ཚངས་
མ་སོགས་ཐམས་ཅད་ལ་ཁབ་བམ་སྣོད་དོ། །གསུང་དཀྱིལ་ལ་ཙརྩི་ཀ་སོགས་ཀྱི་མཚན་མ་བྲི་
བའི་ངེས་པའོ། །དེ་ནས་སྐུའི་དཀྱིལ་འཁོར་ལ་བདེན་བྲལ་ལ་སོགས་པ་ལྷ་ཆེན་བཅུ་གཉིས་
སོགས་ཀྱི་མཚན་མ་དགོད་པ་གསུངས་པ། ལྟེ་བའི་ལྷ་ཆེན་ཡབ་ཡུམ་གྱི་པད་འདབ་ཉེར་
བརྒྱད་ལ་ལྷ་མོ་ཉེར་བརྒྱད་དེ་གཙོ་འཁོར་སུམ་ཅུ་པོ་ནི་ནག་པའི་ཟླ་བ་སོགས་ཀྱི་ཚེས་སུམ་
བརྒྱ་དྲུག་ཅུའི་ལྷག་པའི་ལྷ་ཡིན་ལ། དེར་ས་བོན་ཡི་གེ་སུམ་ཅུ་ལས་ཉ་དང་གནམ་སྟོང་གི་ས་
བོན་རྣམས་ལྟེ་བ་ལ་གཙོ་བོ་ཡབ་ཡུམ་གྱི་ས་བོན་དང་ལྷག་མ་འཁོར་གྱི་ལྷ་མོ་རྣམས་ཀྱི་སྟེ།
འདིར་ནག་པ་དང་ས་གའི་ཟླ་བ་གཉིས་ནི་རླུང་རྣམ་པར་དག་པའི་དཔྱིད་ཀྱི་དུས་སོ། །དེས་ན་
སྐུ་དཀྱིལ་གྱི་ཤཱར་གྱི་སྒོ་ཡི་ལྷོའམ་གཡས་ཀྱི་ཕྱོགས་དྭག་ཏུ་ཡང་པདྨའི་ལྟེ་བ་དང༌།འདབ་མ་
ལ་གནས་དབྱངས་དྲུག་པོ་ཉིད་ཀྱིས་ཕྱེ་བ་ཙ་ཡི་སྡེ་ཐུང་ངུ་ནི་ལྷ་མིན་ནམ་བདེན་བྲལ་ལམ་
སྲིན་པོ་ཞེས་བྱ་བ་གཙོ་བོ་ཡབ་ཡུམ་དང་འཁོར་གྱི་ལྷ་མོ་རྣམས་ཀྱི་ས་བོན་ཡིན་པ་སྟེ། ཙ་སྡེ་
རིང་པོ་རྣམས་ཀྱང་མེ་ཡི་ཟུར་ན་གནས་པ༵་རླུང་གི་ལྷའི་ས་བོན་ཡིན་པར་འགྱུར་རོ། །འདིར་
ཤར་སྒོའི་ལྷོའི་འདབ་མ་དང་པོ་ཉ་ཡིག་ནི་ཉ་རྡོ་རྗེ་མའི་ས་བོན་ཏེ། ནག་ཟླའི་དཀར་པོའི་ཚེས་
གཅིག་ལ་ཉ་རྡོ་རྗེ་མ་ཡིན་པ་དེ་བཞིན་ཚེས་ཐམས་ཅད་ལ་ས་བོན་དེ་དང་རྡོ་རྗེའི་མིང་སྦྱར་
བས་ཤེས་པར་བྱ་སྟེ། འདབ་མ་གཉིས་པ་ལ་ཉི་རྡོ་རྗེ་མའི་ཉི། གསུམ་པར་ྣ་སོགས་རིམ་པས།
ཉུ་ླ་ཉྀ་ཛྷ་ཎྚི ་ཛ་ཛི་རྣམས་འདབ་མ་བཅུ་བཞི་པའི་བར་དུའོ། །དེ་ནས་ཚེས་བཅོ་ལྔ་
397

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ་ཉ་ཡི་ས་བོན་ཛྫཾ་ནི་པདྨའི་ལྟེ་བ་ལ་ཤེས་རབ་ཡུམ་རཱྀ་རྡོ་རྗེ་མའི་ས་བོན་ནོ། །དེ་ནས་འདབ་
མ་བཅོ་ལྔ་པ་ལ་ཛུ་ནས་རིམ་པར་ཛཾ་ཛཾ། ཚ་ཚི་ཛྫཾ་ཚུ་རཱྀ་ཆྀ། ཙ་ཙི་ཙྭ་ཙུ་ནྣཾ། ཞེས་པ་པད་འདབ་
ཉེར་བརྒྱད་པའི་བར་དུའོ། །གནམ་སྟོང་གི་ས་བོན་ཙཾ་ནི་པདྨའི་ལྟེ་བ་ལ་ཐབས་གཙོ་བོ་བདེན་
བྲལ་གྱི་ས་བོན་ནོ། །འདིར་ནག་ཟླ་ལ་ཙ་སྡེ་ལུགས་བཟློག་གི་ཡི་གེ་རེ་རེ་ལ་དབྱངས་ཨ་ཨི་རྀ་
ཨ་ལྀ་ཨཾ་དྲུག་གིས་སྤེལ་བས་སུམ་ཅུ་ཡིན་ལ། དབྱངས་རིང་པོ་ལྔ་ཨཱ་ཨཱི་རཱྀ་ཨཱུ་ལཱྀ་ཨ༔ རྣམ་
བཅད་དྲུག་གིས་ཙ་སྡེ་ལུགས་འབྱུང་སྤེལ་བ་སུམ་ཅུ་ས་ག་ཟླ་བའི་ཚེས་ལྷ་རྣམས་ཀྱི་ས་བོན་ཏེ།
དཀྱིལ་འཁོར་ལ་མེ་མཚམས་གྱི་པདྨ་ལའོ། །དེ་ཡང་ས་གའི་ཚེས་གཅིག་ལ་གཙོ་བོ་ཡབ་ཡུམ་
མདུན་གྱི་འདབ་མ་དང་པོ་ལ། ཙྭ། གཉིས་པར་ཙཱི་སོགས། ཙྭ་ཙུ་ཙྰ་ཙ ཚཱ་ཚེ་མྡོ་ཚུ་ ྃ་ཚ ཛྭ་
ཛཱི་འདབ་མ་བཅུ་བཞི་པའི་བར་དུ་དང༌། ས་གའི་ཉ་ཡི་ས་བོན་ཛཾ་རྡོ་རྗེ་མ་པདྨའི་ལྟེ་བར་རོ། །དེ་
ནས་འདབ་མ་བཅོ་ལྔ་པ་ནག་པོའི་ཚེས་གཅིག་ལྷ་མོ་ཛཱུ་རྡོ་རྗེ་མ་སོགས་ཏེ་དྲྀ་ཛ ཛྙཱ་དྷཱི་
ཛྷ ཁྭཱ་ཉཱི་ཤྲཱི་ཨཱུ་ཉྙཾ་ཞེས་པ་འདབ་མ་ཉེར་བརྒྱད་པའི་བར་དུ་སྟེ། དེ་ནས་གནམ་སྟོང་གི་ས་བོན་
ཉཿ ནི་གཙོ་བོ་རླང་ལྷའི་ཡིན་པས་ལྟེ་བ་ལ་འགོད་པར་བྱའོ། །དེ་བཞིན་གཤིན་རྗེར་ཏེ་ལྷོ་སྒོའི་
ནུབ་ཏུ་མེ་ལྷ་དང༌། བདེན་བྲལ་དུ་རོ་ཡི་གདོང་པ་སྟེ། གདོང་དྲུག་དག་གི་ཊ་སྡེ་ཐུང་བ་དྭང༌།
རིང་པོའི་རབ་དབྱེ་ཡིས་ས་བོན་སུམ་ཅུ་པ་གཉིས་སོ། །སྣྲོན་ཟླའི་ཚེས་རྣམས་ལ་ཊ་སྡེ་ཐུང་ངུ་
སྟེ༑ དང་པོ་ཎ་ནས་བརྩམ་ཞིང་། ལྟེ་བ་ལ་དྲྀ་ཊཾ། མེ་ལྷ་ཡབ་ཡུམ་གྱིའོ། །ཆུ་སྟོད་ཟླ་བའི་ཚེས་
ལ་ཊ་སོགས་སུམ་ཅུ་སྟེ། ལྟེ་བར་དྲི་ཎཿནི་གདོང་དྲུག་ཡབ་ཡུམ་གྱིའོ། །དེ་བཞིན་གཡོན་ཏེ་བྱང་
དྭང་དབ༵ང་ལྡན་དུ་ཡང་པ་སྡེར་འགྱུར་ཏེ། དེ་ཡང་ཐུང་ངུ་རྣམས་ཆུ་གཏེར་བདག་པོ་ཆུ་ལྷ་དང་
ནི༑ རིང་པོའི་དབྱེ་བས་ཚོགས་ཀྱི་བདག་པོ་དག་གིའོ་ཞེས། བྱང་དུ་པ་སྡེ་ཐུང་དུ་ལུགས་ཟློག་
མ་སོགས་ནི་གྲོ་བཞིན་ཟླ་བ་རྣམས་པར་དག་པའི་ཚེས་ལྷ་སྟེ། དབུས་སུ་བྲྀ་བཾ་ནི། ཆུ་ལྷ་རྒྱ་
མཚོ་ཡབ་ཡུམ་གྱིའོ། །པ་སྡེ་ལུགས་འབྱུང་རིང་པོ་ནི་ཁྲུམ་ཟླའི་ཚེས་ལྷ་སྟེ། བྲཱི་མཿགཉིས་
398

དུས་འཁོར་དབང་ལེ་འགྲེལ།
ཚོགས་བདག་ཡབ་ཡུམ་གྱི་ས་བོན་ལྟེ་བ་ལའོ། །བརྒྱ་བྱིན་དབང་པོ་དང་ནི་ཚངས་པ༵་དག་
གིས་ཆུར་བཅས་རླུང་དུ་ཐུང་དུ་དང་རིང་པོ་ཡི་ཏ་ཡི་སྟེ་པའོ། །ཞེས་ནུབ་ཏུ་ཐ་སྐར་ཟླ་བའི་
ཚེས་ལྷ་རྣམས་ཏ་སྡེ་ལུགས་བཟློག་ན་སོགས་ཏེ། ལྟེ་བར་དྲྀ་ཏཾ། ལྷ་མོ་དང་དབང་པོ་བརྒྱ་བྱིན་
གྱིའོ། །རླུང་དུ་ཏུ་སོགས་སྨིན་དྲུག་ཟླ་བའི་ཚེས་ལྷ་རྣམས་ཏེ། ཉ་སྟོང་གི་ས་བོན་དྲྀ་ན༴ ལྟེ་བ་
ལ་ཚངས་པ་ཡབ་ཡུམ་གྱིའོ། །ཤཱར་གྱི་སྒོ་ཡི་གཡོན་ནམ་བྱང་དུ་པདྨའི་འདབ་མར་ལྷ་མིན་
དགྲ་ཡི་ཞེས་ཁྱབ་འཇུག་གི་ཀ་སྡེ་ཐུང་ངུར་འགྱུར་བ་སྟེ། མཆུ་ཡི་ཟླ་བའི་ཚེས་རྣམ་པར་དག་
པ་དང༌། ཉ་སྟོང་གི་ས་བོན་གྱྀ་གཾ་ལྟེ་བ་ལའོ། །ལྷོ་རུ་གཤིན་རྗེ་དག་གིས་ཀྭ་སོགས་རིང་པོར་
འགྱུར་ཏེ། དཔོ་ཡི་ཟླ་བ་རྣམ་པར་དག་པའི་ཚེས་སུམ་ཅུའི་གྲྭ་དཿདབུས་སུའོ། །ཀྱེ་མི་ཡི་
བདག་པོ་བྱང་དག་དང་ནི་ནུབ་ཏུ་ཡང༌། ཕྱུགས་ཀྱི་བདག་པོ་དྲག་པོ་དབང་ཕྱུག་ཆེན་པོ་དང༌།
ནོར་སྦྱིན་ནམ་ནོར་གྱི་བདག་པོ་ཛམ་བྷ་ལ་ཡི་རིམ་བཞིན་ཐུང་དང་རིང་བ་ཡི་ས་སྡེར་འགྱུར་
བ་ཉིད་དོ་རྒྱལ་པོ་ཀྱེ། ཞེས་པ། ས་སྡེ་ཐུང་ངུ་ཆ་ལ་སོགས་པ་སུམ་ཅུ་མགོ་ཡི་ཟླ་བའི་ཚེས་ཏེ་ཥཾ་
སཾ་ལྟེ་བ་ལའོ། །ནུབ་ཀྱི་སྒོའི་ལྷོར་པདྨ་ལ། གནོད་སྦྱིན་གྱི་སཱ་ལ་སོགས་པ་རིང་པོ་སུམ་ཅུ་སྟེ་
རྒྱལ་གྱི་ཟླ་བ་རྣམ་པར་དག་པ་ཡིས་ཉ་སྟོང་གི་དྗེ་དང་ཞེས་པ་པདྨའི་ལྟེ་བ་ལའོ། །དེ་ལྟར་ཟླ་
བ་གཉིས་རེ་དུས་གཅིག་ཡིན་པས་དཔྱིད་དང་སོ་ག་དང་དབྱར་དང་སྟོན་དང་དགུན་སྟོད་དང་
དགུན་སྨད་ཀྱི་དུས་དྲུག་ནི་རིམ་བཞིན། རླུང་དང་མེ་དང་ཆུ་དང་ས་དང་ནམ་མཁའ་དང་ཡེ་
ཤེས་ཀྱི་ཁམས་རྣམས་སོ། །ཚེས་སུམ་ཅུས་དབྱེ་བས་དཀྱིལ་འཁོར་ལྔའི་གསལ་བྱེད་རེ་རེ་ལ།
དབྱངས་དྲུག་གིས་ཕྱེ་བས་སྐུ་དཀྱིལ་ལ་ཚེས་ལྷ་སུམ་བརྒྱ་དྲུག་ཅུའི་ས་བོན་དགོད་པའམ།
ཡང་ན་གཙོ་བོའི་མཚན་མས་དབྱེ་བས་འདབ་མ་ཐམས་ཅད་ལ་ཡང་མཚན་མ་བཀོད་ཀྱང་ཆོག་
སྟེ༑ བདེན་བྲལ་ལ་སོགས་པ་རིམ་བཞིན་རལ་གྲི་དང་ལྗོན་ཤིང་དང༌། ཤག་ཏི་དང་མདུང་དང་
ཞགས་པ་དང་དགྲ་སྟུ་དང་རྡོ་རྗེ་དང་ཁབ་དང་འཁོར་ལོ་དང་དབྱུག་པ་དང་རྩེ་གསུམ་དང་བེ་
399

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ཅོན་ནོ། །དེ་ལྟར་ལྷ་མིན་ལ་སོགས་པ་ལྷ་ཆེན་ཡབ་ཡུམ་བཅུ་གཉིས་རྣམས་ཀྱི་རང་རང་གི་ས་
བོན་དུ་འགྱུར་པ་གཉིས་ནི་ཕྱོགས་ཀྱི་འདབ་མ་ལ་འགོད་པ་མིན་ཏེ་པདྨའི་ལྟེ་བ་ལ་འགོད་པ་
ཡིན་ནོ། །དེ་གང་ཞེ་ན། རང་རང་གི་སྟེ་པའི་ཡི་གེ་སུམ་བཅུ་པོ་དེའི་མཐའ་མ་གནམ་སྟོང་
གི་ཡི་གེ་ནི་ཡབ་དང་དབུས་ཉ་ཡི་ཡི་གེ་ཡུམ་གྱི་ས་བོན་ཡིན་པས་དེ་གཉིས་དབུས་སུའོ། །
འདབ་མ་བཟང་པོ་ཉི་ཤུ་རྩ་བརྒྱད་ལ་ཡང་ཉིན་ཞག་སོ་སོའི་དབང་གིས་རང་རང་སྡེ་པ༷་དག་
གཱི་ཡི་གེ་རིང་ཐུང་རྣམས་འགོད་པར་བྱའོ། །དེ་ནས་ཤིང་རྟ་ལ་གནས་པའི་སྒོ་སྐྱོང་ཁྲོ་བོའི་
རྒྱལ་པོ་ཡབ་ཡུམ་གྱི་ས་བོན་གསུངས་པ། ཡཱ་རཱ་ཝཱ་ལཱ་ཧཾ་ཧྭ དྲུག་ཀྱང་ངེས་པར་སྒོ་སྐྱོང་སོ་
སོའི་ཤིང་རྟ་དག་ལ་འགོད་པར་བྱ་སྟེ། སྟེང་དང་རྩ་བ་ཞེས་པ་འོག་དང་ལྷ་སྟེ་ཤར་སོགས་
སུའོ། །ཞེས་པ་ནི་ཤར་སྒོར་ལྷ་མོ་འོད་ཟེར་ཅན་གྱི་ལཱ༔ དབྱུག་སྔོན་གྱི་ཡཾ། ལྷོ་སྒོར་ཙུན་
ཌཱའི་ཝཱ འདོད་རྒྱལ་གྱི་རཾ། བྱང་སྒོར་ཁྲོ་གཉེར་ཅན་གྱི་རཱ༔ མི་གཡོ་བའི་ཝྃ། ནུབ་ཏུ་རྡོ་རྗེ་
ལྕགས་སྒྲོག་མའི་ཡཱ༔ སྟོབས་པོ་ཆེའི་ལཾ། སྟེང་གི་ནམ་མཁའ་དག་པས་ཤར་སྒོའི་མདུན་དུ་
སྔོན་མོའི་ཧཿ གཙུག་ཏོར་གྱི་ཧཾ། ས་འོག་དག་པས་ནུབ་སྒོའི་མདུན་དུ་དྲག་སྤྱན་མའི་ཧྭ
གནོད་མཛེས་རྒྱལ་པོའི་ཧའོ། །ཡང་ན་མཚན་མ་བཀོད་ན་དབྱུག་པ་དང༌། མདའ་དང༌།
གཏུན་ཤིང་དང༌། བེ་ཅོན་དང༌། རྡོ་རྗེ་དང་རྩེ་གསུམ་པའོ། །ཤིང་རྟ་ཕག་པ་དང་རྟ་དང་གླང་
པོ་ཆེ་དང༌། ཨ་ནི་ལ་ཞེས་པ་རླུང་གི་མིང་སྟེ་རླུང་དང་མཚུངས་པའི་མཁའ་ལྡིང་དང༌། རྐང་པ་
བརྒྱད་པ་ནི་སེང་གེ་ཤ་ར་བྷ་སྟེ་སོག་པ་གཡས་གཡོན་གྱི་སྟེང་ན་གཤོག་པ་གཉིས་གཉིས་
ཡོད་པས་འགྲོ་བའི་བྱ་བ་བྱེད་པས་རྐང་པ་དང་མཚུངས་པའི་ཕྱིར་རྐང་པ་བརྒྱད་པ་ཞེས་བྱ་བ་
དེའི་ཤིང་རྟའོ། །དེ་ནས་ཀླུའི་ས་བོན་རྣམས་གསུངས་པ། ཤར་ལ་སོགས་པའི་སྒོ་ལས་
གཡས་དང་གཡོན་དུ་ཕྱིའི་ཁ་ཁྱེར་རམ་སྟེགས་བུ་ལ་གདེངས་ཅན་རྣམས་ཀྱི་ཡ་སོགས་ཀྱི་
རང་བཞིན་རླུང་སོགས་ཀྱི་གདན་ལ་གནས་པ་ཧ་ཡིག་དག་ཏུ་རབ་ཏུ་འགྱུར་ཏེ།ཤར་སྒོའི་བྱང་
400

དུས་འཁོར་དབང་ལེ་འགྲེལ།
རླུང་དཀྱིལ་ལ་སྟོབས་ཀྱི་རྒྱུའི་ཧྰ། ཤར་སྒོའི་ལྷོར་པདྨའི་ཧྥུ། ལྷོ་སྒོའི་ཤར་དང་ནུབ་ཏུ་མེ་དཀྱིལ་
ལ་ནོར་རྒྱས་དང་དུང་སྐྱོང་གི་ཧྲ་ཧྲུ། བྱང་སྒོའི་ནུབ་དང་ཤར་དུ་ཆུ་དཀྱིལ་ལ་རིགས་ལྡན་དང་
མཐའ་ཡས་དག་གི་ཧྰ་ཧྰ། ནུབ་སྒོའི་ལྷོ་དང་བྱང་དུ་ས་དཀྱིལ་ལ་འཇོག་པོ་དང་པད་ཆེན་དག་
གི་ཧྰ་ཧྰའོ། །མཚན་མ་བྲི་ན་ཤར་གྱི་གཉིས་ལ་རྒྱལ་མཚན། ལྷོར་བཀྲ་ཤིས། བྱང་དུ་པདྨ།
ནུབ་ཀྱི་ཀླུ་གཉིས་ལ་རྡོ་རྗེའོ། །དེ་ནས་དུར་ཁྲོད་ཀྱི་ལྷ་མོ་རབ་གཏུམ་མ་རྣམས་ཀྱི་ས་བོན་
གསུངས་པ། ཀ་སོགས་སྡེ་དྲུག་བརྩེགས་པའི་གཟུགས་དང་སླར་ཡང་ཧ་ཡ༷་ར་ཝ་ལ་བརྩེགས་
མ་དྭང་ཀྵ་སོགས་དང་ལྡན་པའི་ཡ༷་སོགས་བརྩེགས་པ་ནི། ཕྱོགས་ཀྱི་འཁོར་ལོར་ཀཱ་སོགས་
སྡེ་པ་རྣམས་བརྩེགས་པ། མེ་དང་གཡོ་བའི་དཀྱིལ་འཁོར་ལ་གནས་པ་དང༌། ཙྭ་སོགས་ནི་
གཞན་ཕྱོགས་བྲལ་ལམ་མཚམས་བཞི་ལ་ལུགས་མཐུན་ཏེ། ཤར་དང་གཤིན་རྗེ་དང་བྱང་དང་
ཆུ་སྟེ་ཕྱོགས་བཞི་དང་མེ་དང་ལྷ་མིན་དང་ནི་དབང་ལྡན་དང་རླུང་གི་ཟུར་བཞི་ཉིད་དུའོ།།
ཞེས་པ་མེ་རླུང་གི་ཁོར་ཡུག་གི་དབུས་སུ་དུར་ཁྲོད་ཆེན་པོ་བརྒྱད་ལ་འཁོར་ལོ་རྩིབས་བརྒྱད་
པའི་སྟེང་དུ་ས་བོན་ནམ་མཚན་མ་འགོད་པར་བྱ་སྟེ། ཤར་དུ་སྠཱ་ནུབ་ཏུ་ང་དུ་ལྩ་ལྷོ་རུ་ཀྵ་
སོགས་ལྡན་པ་ལྕུ་ཞེས་སོ། །ཙ་སོགས་གཞན་ནི། མེར་ཙྪཱ་རེེབདེན་ ྂབྲལ་
རླུང་དུ་༔་དབང་ལྡན་དུ་སྦྲུ ་འོ། །ཨཾ་དང་ཨཱཿ༔ ནི་ས་དཀྱིལ་ལ་འཆར་བའི་ཟླ་
བ་དང་རྣཾ ཉི་མ་དག་གི་ ྂ ས་བོན་ཏེ། ས་བོན་བྲི་དེ་ལྟར་དང་། ཟླ་ཉིའི་གཟུགས་བཀོད་
ན་ས་བོན་བྲི་དགོས་པ་མ་ཡིན་ནོ། །དུར་ཁྲོད་ཀྱི་ས་གཞི་ལ་གནས་པའི་འབྱུང་པོའི་ཚོགས་
ཕྱེད་དང་བཅས་པའི་བྱེ་བ་ཕྲག་གསུམ་རྣམས་ཀྱི་སྔགས་སམ་ས་བོན་ནི་དེའི་གྲངས་དང་
མཉམ་པ་རྣམས་ཏེ། རང་མིང་གི་ཡི་གེ་དང་པོ་ལྟ་བུས་སོ། །ཡང་ན་རླུང་གི་འཁོར་ཡུག་ལ་སོ་
སོའི་མཚན་མ་སྣ་ཚོགས་པ་ཅི་རིགས་སུ་བྱའོ། །དེ་ནས་ཆོས་ཀྱི་འཁོར་ལོ་སོགས་ཀྱི་མཚན་མ་
ནི༑ ཤར་གྱི་རྟ་བབས་ལ་ཧཱུྃ་གི་ཡི་གེ་ཆོས་ཀྱི་འཁོར་ལོ་དང་ནི། དེ་བཞིན་ཨཱཿ ཡིག་ལྷོར་བུམ་
401

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པའི་ས་བོན་དྭག་ཏུ་འགྱུར། ཨོཾ་ཡིག་གི་བྱང་དུ་རྔ་བོ་ཆེ་ཡིར་འགྱུར་ཏེ། ཆུ་རུ་ཧོ་ཡང་བྱང་ཆུབ་
ཤིག་དག་གིར་ནི་རབ་ཏུ་འགྱུར། ཞེས་པ་དེ་ལྟར་དབྱངས་དང་ལྡན་པའི་ཡི་གེ་དེ་རྣམས་ནི་སོ་
སོའི་རིགས་ཀྱི་དབང་གིས་དཀྱིལ་འཁོར་དག་ལ་སྔགས་ཀྱི་དབྱེ་བར་འགྱུར། ཕྱག་རྒྱ་མཚན་
མ་རྣམས་ཀྱི་ཁ་དོག་མཐའ་དག་ཀྱང་རྡོ་རྗེ་ཅན་གྱི་ཞལ་གྱི་དབྱེ་བ་དག་གིས་འགྱུར་རོ། །ཐབ་
ཏུ་སྦྱིན་སྲེག་བྱ་བ་དག་ཀྱང་ཐབ་ཁུང་གི་མདོག་སོགས་ཞལ་གྱི་དབྱེ་བ་དེ་བཞིན་དུ་འགྱུར་ཏེ།
སླར་ཡང་འཇུག་ངོགས་པ་དྲང་སྲོང་སྟེ་མེ་ལྷ་རྣམས་སྤྱན་དྲངས་པ་དག་དང་། སྦྱིན་སྲེག་གི་ཚེ་
དཔལ་ལྡན་ས་གཞི་ལ་བསང་གཏོར་བྱ་བ་དང་ནི་མཆོད་ཡོན་གྱི་ཆོ་གྲྭ་དང༌། དེ་བཞིན་བདུད་
ནི་གཞོམ་པ༵་དག་ཀྱང་ངོ༌། །ཞེས་པ་རྣམས་འཆད་འགྱུར་གྱི་རིམ་པས་སོ། །ད་ནི་རྡུལ་ཚོན་གྱི་
དཀྱིལ་འཁོར་གྱི་ཤར་ལ་སོགས་པའི་སྒོ་རྣམས་བསྲུང་བའི་དོན་དུ་བརྟུལ་ཞུགས་ཉེར་ལྔ་
འཆད་འགྱུར་ལྟར་ལ་དེ་དག་སངས་རྒྱས་ཀྱི་བཀས་དེ་ལ་གནས་པར་རྗེས་སུ་གནང་བ་ཡིན་
པས་བརྟུལ་ཞུགས་དེ་ལ་ངེས་པ་ཉིད་དུ་གནས་པ་དང་ལྡན་པ། རྩ་ལྟུང་བཅུ་བཞི་དང་བྲལ་
བས་དག་པའི་སློབ་མ་བཞི་རྣམས་ནི་སྒོ་རྣམས་སུ་སྒོ་སྲུང་བའི་སློབ་དཔོན་དུ་བརྐོས་པ་རབ་ཏུ་
དགོད་པར་བྱའོ། །དཔལ་ལྡན་བུམ་པ༵་དག་གི་རྣལ་འབྱོར་མ་ཞེས་པ་བུམ་པ་འཛིན་པའི་རྣལ་
འབྱོར་མ་དམ་ཚིག་དང་སྡོམ་པ་ལ་གནས་པ་མཚན་ཉིད་དང་ལྡན་པ་རྣམས་དཀྱིལ་འཁོར་སྒྲུབ་
པའི་སྔོན་དུ་དཀྱིལ་འཁོར་གྱི་མེ་དང་ལྷ་མིན་རླུང་དང་དབང་ལྡན་གྱི་ཟུར་དུ་རིམ་པས་བཀོད་
པར་བྱས་ནས་སོ། །དབང་བསྐུར་དུས་ཀྱང་བུམ་འཛིན་གྱི་རྣལ་འབྱོར་མ་ཚད་ལྡན་བྱུང་ན་རབ་
ལ་མིན་ཀྱང་དབང་ཐོབ་ཅིང་བླ་མ་དང་སྔགས་ལ་མ་གུས་པ་མེད་པ་ངེས་པར་དགོས་སོ།
དབང་བསྐུར་བའི་རྡོ་རྗེ་སློབ་དཔོན་ཉིད་དཔལ་ལྡན་ཚོགས་ཀྱི་དབང་པོར་འགྱུར་ཏེ། མི་
བདག་ཞེས་བོས་ནས་སྒོ་སྲུང་གི་སློབ་དཔོན་བཞི་ལ་ལྟོས་པའི་ལྔ་པ་ནི། སློབ་མ་བཟང་པོ་ལས་
ཐམས་ཅད་ལ་མཁས་ཤིང་དཀྱིལ་འཁོར་འབྲི་བ་སོགས་དེ་ཉིད་བཅུ་ཡོངས་སུ་ཤེས་པ་དེ་ཉིད་
402

དུས་འཁོར་དབང་ལེ་འགྲེལ།
སྦྱིན་སྲེག་དང་དབང་བསྐུར་སོགས་ཀྱི་ལས་རྣམས་ལ་ལས་ཀྱི་རྡོ་རྗེ་ཅན་དག་རབ་ཏུ་བྱས་ནས་
ལས་རྣམས་བྱའོ། །དེ་འདྲའི་ལས་རྡོར་དུ་འོས་པའི་སློབ་མ་མེད་ན། ཚོགས་ཀྱི་དབང་པོ་རྡོ་རྗེ་
སློབ་དཔོན་རང་གིས་ཀྱང་ནི་སྦྱིན་སྲེག་གི་ལས་ལ་སོགས་པ་དག་ཀྱང་བྱའོ། །ཞེས་སོ། །གོང་
ནས་འདིའི་བར་དུ་འགྲེལ་པར་དཀྱིལ་འཁོར་བྲི་བའི་མདོར་བསྡུས་ཆེན་པོ་གསུམ་པས་བཤད་
པར་མཛད་དོ། །སྒོ་སྲུང་པ་སོགས་འདི་དག་གནས་པ་ལྔ་པའི་དུམ་བུ་དེ་ཉིད་བཅུ་ཡོངས་སུ་
ཤེས་པའི་བྱེ་བྲག་ཡིན་ནོ་ཞེས་ཀྱང་བཤད། དེ་ནས་སྦྱིན་སྲེག་གི་ཆོ་ག་གསུངས་པ་ཚིགས་
བཅད་དོན་གཅིག་པ་འདི་ནས་གནས་པ་བདུན་པར་བྱེད་པ་ཡོད་ཀྱང་སྦྱིན་སྲེག་འདི་གནས་པ་
ལྔ་པའི་དུམ་བུར་བྱས་ནའང་འཐད་པར་སེམས་སོ། །ལས་ཐམས་ཅད་པ་ལ་སོགས་པའི་སྦྱིན་
སྲེག་གི་ཐབ་ཁུང་ནི་ཁྲུ་བཞི་པའི་དཀྱིལ་འཁོར་གྱི་ཕྱེད་ཀྱི་ཚད་ཀྱི་ཟླུམ་པོའ མ་ནི། དཀྱིལ་
འཁོར་དང་མཉམ་པའི་རིག་བྱེད་ཟུར་ཞེས་གྲུ་བཞི་པ་གཉིས་པོ་དག་ནི་རིམ་བཞིན་རིགས་ཀྱི་
དབང་གིས་ཞི་བ་དང་རྒྱས་པ་དག་གི་ཐབ་ཏུ་འགྱུར་རོ། །དཀྱིལ་འཁོར་གྱི་ཕྱེད་ཅེས་པ་ཅི་ལྟ་
བུ་ཡིན་ཅེ་ན། འདིར་ཁ་ཅིག་དཀྱིལ་འཁོར་ཡོངས་རྫོགས་ཁྲུ་བཞི་པ་དེའི་ཕྱེད་ཁྲུ་གཉིས་ཀྱི་
ཚད་ཅན་ཐབ་ཟླུམ་པོ་དང༌། དཀྱིལ་འཁོར་དང་མཉམ་པ་ཁྲུ་བཞི་པ་རྒྱས་ཐབ་གྲུ་གཞིའི་ཚད་དུ་
འདོད་དོ། །ཁ་ཅིག་གིས་ཟླུམ་པོ་ཁྲུ་གང་བ་དང༌། གྲུ་བཞི་པ་ཁྲུ་དོ་བར་འདོད་དེ། འགྲེལ་ཆེན་
ལས་རེ་ཤིག་རིགས་ཀྱི་དབང་གིས་ཡེ་ཤེས་འཁོར་ལོ་ནི་ཐམས་ཅད་དུ་སྙིང་པོར་ཏེ། རྡོར་ཕྲེང་
དང་ཀ་བའི་མཐར་ཐུག་པ་ཐུགས་དཀྱིལ་ལས་ཕྱེད་ཀྱི་ཆར་འགྱུར་ཏེ་ཕྱི་རོལ་གྱི་འཁོར་ལོའི་
ཕྱེད་ཀྱི་ཚད་ཀྱིས་ཞེས་པའི་ངེས་པ་ལས་སོ། །དེའི་ཕྱེད་ཀྱི་རྩ་བའི་པདྨ་སྟེ་དེའི་ཕྱིར་སྙིང་པོའི་
པདྨའི་ཉིས་འགྱུར་རོ། །རྒྱས་པ་ལ་ཁྲུ་གཉིས་པ་གྲུ་བཞིའོ། །ཟླུམ་པོ་དང་སྙིང་པོའི་པདྨའི་ཚད་
ནི་ཁྲུ་གཅིག་གོ། །ཞེས་གསུངས་པ་འདིས་ཐུགས་དཀྱིལ་གྱི་ཕྱེད་ཡེ་ཤེས་འཁོར་ལོ་ཡིན་པ་
བཞིན་དུ་དཀྱིལ་འཁོར་གྲུ་བཞི་པའི་ཕྱེད་རྒྱས་ཐབ་ཀྱི་ཚད་ཁྲུ་དོ་བར་བྱས་ན། ཐུགས་དཀྱིལ་
403

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྱི་སྙིང་པོའི་པདྨའི་ཉིས་འགྱུར་གྱི་ཚད་དུ་འགྱུར་ལ། དེའི་ཕྱིར་རྒྱས་པ་ལ་ཁྲུ་གཉིས་པ་གྲུ་
བཞིའོ། །དེའི་ཕྱེད་ཟླུམ་པོའི་ཐབ་ཁུང་གི་ཚད་དང་རྒྱས་ཐབ་ཀྱི་ནང་གི་སྙིང་པོའི་པདྨའི་ཚད་ནི་
ཁྲུ་གཅིག་གོ་ཞེས་པའི་དོན་དུ་བཤད་ནས། ཞི་ཐབ་ཁྲུ་གང་དང་རྒྱས་ཐབ་ཁྲུ་དོ་བར་འདོད་པ་
འདི་འོག་གི་སྐབས་རྣམས་སུ་འཆད་འགྱུར་ཀུན་དང་མཐུན་པས་འཐད་པར་མཐོང་ངོ་། །ལས་
ཐམས་ཅད་པའི་ཞི་རྒྱས་ཀྱི་ཐབ་འདི་དག་གྲོང་ལ་སོགས་པའི་དབུས་སུ་བསོད་ནམས་ཀྱི་དོན་
དུ་བྱའོ། །ཡང་ན་ལས་ཀྱི་རྗེས་སུ་མཐུན་པས་གྲོང་གི་ཕྱི་རོལ་ཏུ་བྱང་ངམ་དྲག་པོའི་ཟུར་ཏེ་
དབང་ལྡན་དུ་བྱ་བ་དང༌། གཞན་ཡང་ལས་དང་མཐུན་པ་དཀར་པོའི་ས་ལྭ་ཐབ་ཟླུམ་པོ་ནི་རྩ་
བའི་པདྨ་དག་གི་ཚད་ཁྲུ་གང་ངམ། རྒྱས་པ་ལ་རྩ་བའི་པདྨ་དག་ནི་ཉིས་འགྱུར་རོ། །ཞེས་པ་
རྡུལ་ཚོན་གྱི་དཀྱིལ་འཁོར་རྡོ་རྗེ་འབར་བའི་ཕྱི་རོལ་བར་ཁྲུ་གཉིས་ཀྱི་ཚད་ཡོད་པ་དེ་ལ་སྦྱིན་
སྲེག་གི་ཐབ་ཀྱང་ཁྲུ་གཉིས་པ་སྟེ། རྒྱར་ཕྱི་རོལ་གྱི་འཁོར་ལོའི་ཕྱེད་ཀྱི་ཚད་དེ་ཁྲུ་གང་ངོ་། །
ཐབ་ཀྱི་ཟབ་ནི་པདྨའི་ཚད་དུ་ཞེས་པ་རྒྱས་ཐབ་ལ་མཐོ་གཉིས་དང་། ཞི་ཐབ་ཟླུམ་པོའི་ཟབས་
སུ་མཐོ་གང་གི་ཚད་དུ་འགྱུར་ཏེ། །དེ་ཡི་ནང་དུ་སྙིང་པོའ མ་རྩ་བའི་པདྨ་སྟེ་ཁྲུ་བཞི་པའི་
དཀྱིལ་འཁོར་ལ་ཇི་ལྟ་བ་བཞིན་དུ་ཐབ་གྲུ་བཞི་དང༌། ཁྲུ་གཉིས་པའི་དཀྱིལ་འཁོར་ལ་ཇི་ལྟ་
བ་བཞིན་དུ་ཐབ་ཟླུམ་པོའི་སྙིང་པོ་ལ་མཚན་མར་བཅུས་པ༵་འགོད་པར་བྱའོ། །ཇི་ལྟར་དཀྱིལ་
འཁོར་ལ་པདྨ་ཡི་ཕྱེད་ཕྱི་མ་ལ་པ༷དྨའི་ཕྱི་རུ་ཕྱོགས་དང་ཕྱོགས་བྲལ་རྣམས་སུ་བུམ་པ་དང་
བཅུས་པའི་བར་དུ་རལ་གྲི་དང་རིན་ཆེན་སོགས་ཀྱི་མཚན་མར་འགྱུར་ཏེ། དཀྱིལ་འཁོར་ལ་
ཇི་ལྟ་བ་བཞིན་དུ་ཐབ་ཁུང་ལ་ཡང་ངོ༌། །ཐབ་དེ་དག་ལས་ཀྱི་ཁ་དོག་དང་མཐུན་པར་བསྒྱུར་
རོ༑ ༑དེ་ལྟར་ཐབ་ཁུང་གི་ཆ་ལ་ཚངས་པའི་གནས་ནས་ཐད་ཀའི་ཁྲུ་གཅིག་སྟེ་གྲུ་བཞི་པའི་
ཕྱེད་ཀྱི་ཆའོ། །དེ་ལྟར་ན་ཐབ་ཁྲུ་བཞི་ནི་ར་བའི་མཚམས་སུ་སྟེ་མིག་ལ་སོགས་པའི་གནས་ཀྱི་
མཐར་ཐུག་པར་རོ་ཞེས་པ་ནི་ངེས་པའོ། །དེའི་ཕྱེད་ནི་ཟླུམ་པོ་སྟེ་ཁྲུ་གཉིས་པའི་དཀྱིལ་འཁོར་
404

དུས་འཁོར་དབང་ལེ་འགྲེལ
གྱི་ཚུལ་ལོ། །ལྟེ་བའི་པདྨ་དེ་ཡི་ཕྱེད་ཀྱི་ཀྱང་ནི་མཆུ་ཡིས་དག་སྟེ། མཆུ་ཡི་ཚད་དེ་ལས་ཉིས་
འགྱུར་དག་ཀྱང་ཁ་ཁྱེར་དག་གི་རྒྱ་ཡི་ཆ་ཡིན་ལ། ད་དུང་དེ་ལས་བཱ་ཀུ་ལཱི་དང་ཀྲ་མ་ཤིརྴའི་ས་
ཚད་ཀྱི་ཕྱེད་ཀྲ་མ་ཤཱིརྵའི་ཚད་ཙམ་ཞིག་བསྣན་ཏེ་བསྐྱེད་ན་དཀྱིལ་འཁོར་གྱི་མདའ་ཡབ་ཀྱི་
བར་གྱི་ཚད་རྫོགས་པར་འགྱུར་རོ་ཞེས་འགྲེལ་བར་གསུངས་སོ། །ཁ་ཁྱེར་གྱི་ཞེས་དེ་ཡི་སྟེང་
དུ་ཆ་ལྔར་བྱས་པའི་དབུས་ཀྱི་གསུམ་པོའི་སྟེང་དུ་རྡོ་རྗེ་ཕྲེང་བ་དག་ཀྱང་མཆུ་ཡི་ཕྱེད་ཀྱི་
དཔ༵ངས་དག་ཏུ་ནི་ངེས་པར་རབ་ཏུ་འགྱུར་པ་བརྩིགས་པའི་དབང་དུའོ། །ཁ་ཁྱེར་དེ་ནི་དཀྱིལ་
འཁོར་ལ་སྣམ་བུ་ནས་མདའ་ཡབ་ཀྱི་བར་རོ། །ཁ་ཁྱེར་དེའི་ཕྱི་རོལ་ལ་མཐུར་དུའམ་འོག་ཏུ་
པདྨའི་འདབ་མ་རྣམས་དྭང་ཞེས་འདབ་མའི་ཁ་གྱེན་དང་མཐིལ་འོག་ཏུ་བསྟན་པ་དེའི་
དཔངས་ལ་ཁ་ཁྱེར་ཕྱེད་ཀྱི་ཚད་དོ། །པདྨའི་འདབ་མ་དེའི་ཕྱི་རོལ་དུ་ཐབ་ཀྱི་ཕྱོགས་སུ་ས་
སྟེགས་ལ་ཀུ་ཤའི་ཆུན་པོ་བཀོད་པ་ཕྱོགས་རྣམས་ཀུན་ཏུ་འཁོར་བར་རབ་ཏུ་བྱའོ། །ཁ་ཁྱེར་
གྱི་རྡོ་རྗེ་འབར་བ་དེ་ཡི་མཐར་ནཱི་དཀྱིལ་འཁོར་ཆེ་ཆུང་གང་ལའང་ཁྲུ་གཉིས་བཞག་ནས་ཕྱི་
རོལ་དུ་དཀར་དམར་ནག་པོའི་རེ་ཁཱ་གསུམ་གྱི་རི་མོ་ཐབ་ཀྱི་དབྱིབས་དང་མཚུངས་པས་བསྐོར་
ཞིང་ནུབ་ཀྱི་ཕྱོགས་དག་ཏུ་ངེས་པར་རེ་ཁཱ་གསུམ་གྱི་ར་བ་ཡི་སྒོ་གཅིག་ཏུ་ནི་རབ་ཏུ་འགྱུར་ཏེ་
དཀྱིལ་འཁོར་གྱི་སྒོ་བཞིན་དུ་བརྒྱད་ཆའི་སྒོ་རྟ་བབས་དང་བཅས་པ་བྱའོ། །རྒྱས་པའི་ཐབ་ནི་
གྲུ་བཞི་པ་རྒྱར་ཁྲུ་དོ་པ་སྙིང་པོའི་ཕྱི་རོལ་གྱི་གསུང་གི་འཁོར་ལོའི་ཕྱེད་ཀྱི་ཚད་དེ། ཟབས་ནི་
པདྨའི་ཚད་ཅེས་པ་རྒྱས་ཐབ་ལ་མཐོ་གཉིས་སམ་ཁྲུ་ཚད་དོ། །དེའི་ནང་དུ་སྙིང་པོའི་པདྨ་ལ་
སོགས་པ་དང༌། བུམ་པ་དང་རལ་གྲི་སོགས་སྔ་མ་བཞིན་དུ་ལྡབ་འགྱུར་དུ་ཆ་དང་ཆ་ཡིས་ཤེས་
པར་བྱའོ། །ཞི་རྒྱས་ཀྱི་བརྩིགས་ཐབ་རྣམས་ལ་མཚན་མ་རྣམས་རྡུལ་ཚོན་གྱིས་བྲི་བའམ་
འཇིམ་པ་ལས་འབུར་དོད་བྱས་པ་ལ་ཚོན་གྱིས་བསྒྱུར་བ་གང་འོས་བྱའོ། །ཐབ་གྲུ་བཞི་ནི་མིག་
སོགས་བྱང་སེམས་རྣམས་ཀྱི་གནས་ཀྱི་མཐར་ཐུག་པའི་ཚད་དུ་འགྱུར་ཏེ། ཞི་རྒྱས་ཀྱི་ཐབ་དེ་
405

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དག་ལ་རྡུལ་ཚོན་་དཀར་པོ་སོགས་སམ་འཇིམ་པས་ལས་ཀྱི་མདོག་ཏུ་བྱ་ཞིང་རྒྱས་ཐབ་ལ་
འབྲས་བཏགས་པ་སོགས་ཀྱིས་སོ། །འདི་དག་ནི་དཀྱིལ་འཁོར་ལ་བཀོད་པ་བཞིན་དུ་ཐབ་
ལའང་ཆ་འདྲར་སྦྱར་བ་སྟེ། ཞི་བ་དང་རྒྱས་པའི་ལས་ཐམས་ཅད་པ་ཡི་ཐབ་སྙིང་པོའི་དཀྱིལ་
འཁོར་ལ་མཚུངས་པར་སྦྱར་བ་ཡིན་འདུག་ཅིང་། འདིའི་ཚད་སོགས་ལ་རྒྱ་དང་ཟབས་ཀྱི་ཚད་
བསྡོམས་ནས་འཆད་ཚུལ་སོགས་མི་འདྲ་བ་འགའ་བླ་མ་དག་གིས་བཤད་པ་རྭ་སྣང་ངོ་། །
འདི་ལ་ལག་ལེན་གྱི་ཐིག་གོ་བདེ་ཞིག་བྱུང་ན་ལེགས་པར་མངོན་ནོ། །དེ་ནས་སློབ་དཔོན་དག་
གི་གདན་ནི་རྒྱས་པ་ལས་ཐམས་ཅད་པ་ལ་ངེས་པར་ཐ་གྲུ་མཉམ་པར་འགྱུར་ཏེ་གྲུ་བཞི་པའོ།།
ཐབ་ཀྱི་སྙིང་པོའི་པདྨ་དག་ལ་ཉིས་འགྱུར་རོ་ཞེས་པ་ཁྲུ་གཉིས་རེ་ཕྱོགས་བཞིར་ཐད་དཀར་
ཡོད་པའོ། །དེ་བཞིན་དུ་སློབ་དཔོན་གྱི་གཡོན་དུ་མཆོད་ཡོན་སོགས་མཆོད་པའི་གདན་ཡང་ཁྲུ་
གཉིས་པ་ཉིད་དུ་འགྱུར་ཏེ་ཀྱེ་མི་ཡི་བདག་པོ་སྦྱིན་སྲེག་གི་སྲེག་རྫས་རྣམས་ཀྱི་སྣོད་དྭག་གི
གདན་ཡང་ཁྲུ་གཉིས་པ་སློབ་དཔོན་གྱི་གཡས་ཀྱི་ཕྱོགས་སུ་འགྱུར་ཏེ། སློབ་དཔོན་དང་མཆོད་
སྟེག་གི་གདན་གསུམ་པོ་ཚད་འདྲ་བའོ། །ཞི་བ་ལ་ནི་ཐབ་ཀྱི་ཚད་བཞིན་དུ་སློབ་དཔོན་གྱི་
གདན་དང༌། མཆོད་ཡོན་གྱི་སྣོད་སོགས་ཀྱི་གདན་དང༌། སྲེག་རྫས་ཀྱི་གདན་གསུམ་གཡང་ཁྲུ་
གང་རེར་འདྲ་བར་འགྱུར་རོ། །གདན་གསུམ་པོ་ཀུན་གྱི་དབུས་སུ་འདབ་མ་བརྒྱད་པའི་པདྨའི་
ལྟེ་བར། ལྗང་གུའི་མདོག་ཅན་སྣ་ཚོགས་རྡོ་རྗེའི་མཚན་མར་འགྱུར་ཏེ་རྡོ་རྗེ་སེམས་དཔའ་འམ་
རྒྱལ་བའི་བདག་པོའི་རིགས་ཀྱི་མཚན་མའོ། །ཡང་ན་མཁའ་ཡི་པདྨ་ཆོས་འབྱུང་བཀོད་པ་ནི་
ཡུམ་གྱི་མཚན་མའོ། །འབྲུ་སོགས་གོང་བུའི་རྫས་རྣམས་བསྲེག་པའི་དོན་དུ་ཞལ་ཐབ་ཁུང་དང༌།
མར་སོགས་བདུད་རྩིའི་སྲེག་བླུག་སྦྱིན་པའི་སླད་དུ་གསང་བ་ཐབ་ཁུང་ངོ་། །དེ་ལྟར་ཞལ་དང་
གསང་བ་དག་ཀྱང་ཐབ་ཁུང་རྣམ་པ་གཉིས་སུ་འགྱུར་ཏེ་ཀྱེ་རྒྱལ་པོ་ཕྱི་དང་ནང་དུ་ལུས་ལའོ་
ཞེས་ནང་དུ་ཁ་གསང་ཕྱི་རོལ་དུ་རྫས་རིགས་གཉིས་བསྲེག་པའི་ཐབ་ཁུང་གཉིས་རེའོ། །དེ་
406

དུས་འཁོར་དབང་ལེ་འགྲེལ།
ལྟར་ཞི་རྒྱས་ཀྱི་ལས་ཐམས་ཅད་པའི་ཐབ་ཁུང་བསྟན་པས་མཚོན་ནས། ཐབ་གཞན་འགྲེལ་པ་
ལས་གསུངས་པ། ཞི་ཐབ་དབྱིབས་ཟླུམ་པོ་མདོག་དཀར་པོ། ཚད་རྒྱར་སྙིང་པོའི་པདྨ་ཁྲུ་གང༌།
ཟབས་སུ་ཁྲུ་ཕྱེད་དེ་བཞིན་ཐབ་ཀྱི་ཟབས་ཕྱེད་ཡིན་པ་འོག་མ་ཀུན་ལའང་འདྲའོ། །སྙིང་པོ་
པདྨའི་བཅུ་གཉིས་ཆའི་མཆུ་རྒྱ་དཔངས་འདྲ་བ་ཁ་ཁྱེར་པདྨའི་ཆ་དྲུག་གི་རྒྱ་དཔངས་ཅན། ཁ་
ཁྱེར་གྱི་སྟེང་ཆ་ལྔར་བྱས་པའི་མཐའ་གཉིས་སྤངས་པའི་དབུས་ཆ་གསུམ་ནི་མཚན་མའི་གནས་
སོ༑ ༑མཚན་མ་ནི་ལྟེ་བ་ལ་རྡོ་རྗེ་ལྟེ་བའི་མཚན་མ་དེའི་ཕྲེང་བ་ཁ་ཁྱེར་གྱི་དབུས་སུའོ། །སྙིང་
པོའི་འདབ་མའི་ཕྱོགས་བཞིར་རིགས་བཞིའི་མཚན་མ་དང༌། ཟུར་བཞིར་སྤྱན་མ་སོགས་ཀྱི་
མཚན་མའོ། །ཞི་ཐབ་ཀྱི་ཁ་ཁྱེར་གྱི་རྒྱབ་ཏུ་པད་འདབ་དང༌། དེའི་ཕྱི་རོལ་ཞི་བ་ལ་ཀུ་ཤ་དང་
རྒྱས་པ་ལ་དཱུར་བ་བཀྲམ་པའོ། །དེའི་ཕྱི་རོལ་ར་བ་གསུམ་དང་སྒོ་རྟ་བབས་བཅས་ལྷོར་བཏོད་
པ་ལ། སློབ་དཔོན་བྱང་དུ་ཁ་བལྟས་པའི་མདུན་དུ་བྱའོ། །རྒྱས་ཐབ་མདོག་སེར་པོ་གྲུ་བཞི།
རྒྱར་ཁྲུ་དོ་སྙིང་པོའི་པདྨ་དང་མཆུ་དང་ཁ་ཁྱེར་དེའི་བཅུ་གཉིས་ཆ་དང་དྲུག་ནི་འོག་མ་ཀུན་
ལའང་རང་རང་གི་ཚད་གང་ཡིན་དེའི་ཆ་ལས་ཤེས་པར་བྱ་བ་འདྲ། ལྟེ་བའི་མཚན་མ་འཁོར་
ལོ་ཡིན་ན་ཁ་ཁྱེར་ལ་ཡང་དེའི་མཚན་མ་སྟེ་འོག་མ་ཀུན་ལའང་དེ་ལྟར་འདྲའོ། །ལས་ལྷག་མ་
ཞི་ཐབ་བཞིན་ནོ། །གསང་བའི་ཐབ་གཞུའི་རྣམ་པ་ཞེས་པ་ཟླ་གམ་སྟེ་ཞི་ཐབ་ཀྱི་ཕྱེད་བཅད་པ་
ལྟ་བུ་ཁྲུ་ཕྱེད་པ་དབུས་སུ་པདྨ་སོར་བཅུ་གཉིས་པ་ཟབས་སུ་དེའི་ཕྱེད། དེའི་ཆས་མཆུ་སོགས་
གཞལ་ཚུལ་སྔར་བཞིན་ནོ། །མདོག་ནག་པོ། མཚན་མ་གྲི་གུག །པད་འདབ་རྣམས་སུ་ལག་
པའི་སོར་མོའི་ཕྲེང་པ། ཁ་ཁྱེར་གྱི་རྒྱབ་ཏུ་རོའི་སྐྲས་སྨྲས་པ་དང༌། སློབ་དཔོན་གྱི་གདན་
སོགས་ཀྱང་གཞུའི་རྣམ་པའི་དབུས་སུ་གྲི་གུག་གིས་མཚན་པ་སྟེ་ཐབ་གཞན་ལའང་འདིས་འགྲེ་
བར་བྱའོ། །བསྐྲད་པ་དང་དབྱེ་ཐབ་ཟུར་ལྔ་པ་ནི། ཞི་ཐབས་ཀྱི་ཚད་དེ་མདོག་ནག་པོ་ཟུར་
ལྔའི་ཁ་ཁྱེར་ཅན། མཚན་མ་རལ་གྲི། རྒྱབ་དུ་སའི་རང་བཞིན་གྱི་བྱ་རོག་གི་མཇུག་མའི་ཕྲེང་
407

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བ་ནག་པོ། དེའི་རྒྱབ་ཏུ་ཞི་རྒྱས་ཀྱི་དཱུར་བའི་ཚབ་ཏུ་འབྱུང་པོའི་ཤིང་གི་འདབ་མའོ། །དབང་
ཐབ་ཟུར་གསུམ་པ་རྣ་བ་ནས་རྣ་བ་ཞེས་པ་རྩེ་ནས་རྩེ་བར་ལོགས་རེ་ལ་ཁྲུ་གང་བ་སྟེ་ཁྲུ་གསུམ་
པ་མདོག་དམར་པོ་ལོགས་ནས་ཐད་ཀར་སོར་ཉི་ཤུ་པ་སྙིང་པོའི་པདྨའོ། །དེའི་ཕྱེད་སོར་བཅུ་
ཟབས་སུ་ཡོད་པ་མཆུ་སོགས་ཉི་ཤུ་པའི་བཅུ་གཉིས་ཆ་སོགས་གོང་བཞིན། མཚན་མ་མདའ།
རྒྱབ་ལོགས་སུ་པདྨ་དམར་པོའི་འདབ་མ། ཕྱི་རོལ་མེ་ཏོག་དམར་པོའོ། །དགུག་ཐབ་ཟུར་
བདུན་པ་དམར་པོ་སྔ་མ་འདིའི་ཉིས་འགྱུར་ཏེ་སྙིང་པོའི་པདྨ་སོར་བཞི་བཅུ་པ། མཚན་མ་རྡོ་རྗེ་
ལྕགས་ཀྱུ་དང་། ལྷག་མ་ཟུར་གསུམ་པ་བཞིན་ནོ། །རྨོངས་ཐབ་ཟུར་དྲུག་པ་ནི་སོར་སུམ་ཅུའི་
པདྨ་སྟེ། མདོག་སེར་པོ་ལྟེ་བའི་མཚོན་མ་སྤྲུལ་དང་ཁ་ཁྱེར་ལ་སྦྲུལ་ཞགས་སོ། །ཕྱི་རོལ་དུ་
ཤིང་ཨརྐ་སེར་པོའི་འདབ་མ་དང༌། དེའི་ཕྱི་རོལ་དུ་མེ་ཏོག་སེར་པོས་སོ། །རེངས་པའི་ཐབ་
ཟུར་བརྒྱད་པ་ནི་སྔ་མ་ཟུར་དྲུག་པའི་ཉིས་འགྱུར་སོར་དྲུག་ཅུ་པ་མདོག་སེར་པོ་མཚན་མ་རྡོ་རྗེ་
ལྕགས་སྒྲོག །རྒྱབ་སོགས་ཟུར་དྲུག་པ་བཞིན་ཏེ། གོང་དུ་ཚིགས་བཅད་བཅུ་པ་སོགས་ལས་
བསྟན་པ་དང་སྦྱར་ཏེ་ཤེས་པར་བྱའོ། །ར་བ་གསུམ་ནི་ཐབ་ཀྱི་ཕྱི་རོལ་དུ་ཁྲུ་གཉིས་དོར་ནས་
སོ༑ ༑སློབ་དཔོན་གྱི་གདན་སོགས་གདན་གསུམ་པོ་ཐམས་ཅད་ཐབ་ཀྱི་མཚན་མའི་རྣམ་པའོ།།
ཞི་ཐབ་ཐབས་ཁུ་བ་ཟླ་བའི་རང་བཞིན་ཤེས་རབ་བམ་ཉི་མས་མཚན་མ་པདྨས་མཚན་པ་དང༌།
རྒྱས་ཐབ་ཉི་མའི་སྟེ་ཤེས་རབ་ཀྱི་ཆོས་ཅན་ཡིན་པས་ཉིས་འགྱུར་གྱི་ཕྱིར་ཞི་ཐབ་ཟླ་བ་ཉིས་
འགྱུར་ནི་ཟླ་བས་མཚན་པ་འཁོར་ལོ་དཀར་པོའོ། །གསད་ཐབ་གཞུའི་རྣམ་པའི་སྒྲ་གཅན་གྱི་
ལུས་ཀྱི་མཚན་ཉིད་ཟླ་ཕྱེད་ལྟ་བུ་ནག་པོ་དུས་མེས་མཚན་པ་གྲི་གུག་གོ། །བསྐྲད་ཐབ་རླུང་གི་
རང་བཞིན་ཟླ་གམ་གྱི་ཟུར་གཉིས་དང་མེ་ཡི་རང་བཞིན་ཟུར་གསུམ་འདྲེས་པས། ཟུར་ལྔ་པ་
རང་གི་མཚན་མ་རལ་གྲིས་མཚན་པའོ། །ཟུར་གསུམ་ནི་དུས་ཀྱི་མེའི་མཚན་ཉིད་མདས་མཚན་
པ༑ དགུག་ཐབས་ཟུར་བཞི་དང་མེའི་ཡོན་ཏན་གྲུ་གསུམ་གྱིས་ཟུར་བདུན་པ་ལྕགས་ཀྱུས་
408

དུས་འཁོར་དབང་ལེ་འགྲེལ།
མཚན་པ། ཟུར་དྲུག་སྒྲ་གཅན་དང་སའི་བདག་ཉིད་གཉིས་དང་བཞི་འདྲེས་པ་སྦྲུལ་གྱིས་
མཚན་པ་སྟེ། སྦྲུལ་ནི་རྨོངས་པར་བྱེད་པ་སྒྲ་གཅན་གྱི་མཚན་མའོ། །རེངས་ཐབ་ལྷུན་པོའི་
ཕྱོགས་བཞི་དང་ས་ཡི་ཕྱོགས་བཞི་གཉིས་ཁ་སྦྱར་བ་གཉིས་ཀའི་མཚན་མ་ཟུར་བརྒྱད་པ་དང་
གཉིས་ཀས་བསྡམས་པ་ལྕགས་སྒྲོག་གིས་མཚན་པའོ། །ཐབ་དེ་རྣམས་སུ་སྔར་གསུངས་པ་
འདུག་སྟངས་དང་སྦྱིན་སྲེག་གི་རྫས་ལ་སོགས་པ་ངེས་པར་བྱས་ནས་བསྲེག་བླུག་བྱའོ། །སློབ་
དཔོན་གྱི་གདན་ཐབ་ཀྱི་ནུབ་ཏུ་བྱས་ན་ཐབ་ཀྱི་སྒོ་ཉིད་སློབ་དཔོན་ལ་ཕྱོགས་པས་ཕྱོགས་སྤྱིའི་
ནུབ་ཏུ་བསྟན་པ་ཡིན་ཀྱང་སློབ་དཔོན་གྱི་ཤར་དུ་འགྱུར་བ་དང༌། སློབ་དཔོན་གྱི་གདན་ཐབ་ཀྱི་
ལྷོ་ཕྱོགས་བྱས་ན་ཁ་བྱང་དུ་ལྟ་བས་ཐབ་ཀྱི་སྒོ་ཡང་སློབ་དཔོན་གྱི་བྱང་དུ་ཡོད་ལ་སྒོ་རང་ཉིད་
ལྷོར་བལྟས་པ་སོགས་ཐམས་ཅད་ལ་ཤུགས་ཀྱིས་ཤེས་ཏེ། བདག་བསྐྱེད་དང་མདུན་གྱི་ཐབ་
ལྷ་ཞལ་སྤྲོད་ཡིན་པས་སོ། །བླ་མ་སྔ་མ་དག་མདུན་བསྐྱེད་གཙོ་བོར་བྱས་པ་རྡུལ་མཚོན་གྱི་
དཀྱིལ་འཁོར་དང་འབྲེལ་ཚེ་འདི་ལས་བཟློག་སྟེ་བྱ་དགོས་ཏེ་སྒྲུབ་ལེར་འབྱུང་པོའི་མགོན་པོ་
སྒྲུབ་པའི་དབང་གིས་སྦྱིན་སྲེག་ལས་བཤད་པ་དང་འགྲིག་ཅེས་གསུངས། གདན་རྣམས་ཀྱང་
རྒྱས་པར་ཁྲུ་དོ། གཞན་ཀུན་ལ་ཁྲུ་གང་བ་རང་གི་ཐབ་ཀྱི་དབྱིབས་འདྲ་བ་དབུས་སུ་པདྨ་འདབ་
བརྒྱད་ལྟེ་བར་རང་རང་སོ་སོའི་མཚན་མ་བཀོད་པའོ་ཞེས་དང༌། རྡུལ་ཚོན་གྱི་དཀྱིལ་འཁོར་གྱི་
བདེན་བྲལ་དུ་དགུག་པའི་ཐབ། ནུབ་ཏུ་རྨོངས་པ། རླུང་དུ་རེངས་པ། བྱང་དུ་ཞི་བ། དབང་
ལྡན་རྒྱས་པ། ཤར་དུ་བསད་པ། མེར་དབྱེར་བསྐྲད་ཀྱི་ཐབ་བྱ་སྟེ། རྡུལ་ཚོན་གྱི་དཀྱིལ་འཁོར་
གྱི་རྡོ་རྗེ་འབར་བའི་ཕྱི་རོལ་དུ་ཁྲུ་གཉིས་དོར་བར་ཐབ་ཀྱི་ཐོག་མཐའ་ཡོད་པར་བྱ་བ་སྤྱིར་
བཏང་དང༌། རོ་ལངས་སྒྲུབ་ཚེ་དཀྱིལ་འཁོར་དང་ཐབ་ཀྱི་བར་དུ་རོ་རྐང་པ་བརྐྱང་ནས་བཞག་
དགོས་པས་ཁྲུ་དོའི་ངེས་པ་མེད་དོ། །འདི་ནི་ལུས་ཀྱི་དབང་དུ་བྱས་པ་དང༌། གྲོང་གི་བྱང་དུ་
རྒྱས་པ། དབང་ལྡན་དུ་ཞི་བ་སོགས་ནི་བསམ་པའི་དབང་གིས་ཏེ། ཐབ་ཀྱི་ཆོས་ཉིས་འགྱུར་
409

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཤེས་རབ་ཡིན་པས། ཕྱོགས་ཀྱི་ཐབ་རྣམས་ལ་མཚམས་ཐབ་རྣམས་ལས་ཉིས་འགྱུར་ཡོད་པ་
དང༌། ཕྱོགས་ཤེས་རབ་མཚམས་ཐབས་སུ་བྱས་པ་ནི་བསམ་པའི་དབང་གིས་ཡིན་ནོ་ཞེས་
སོགས་བཤད་དོ། །དེ་ནས་སྦྱིན་སྲེག་གི་ཆོ་ག་གསུངས་པ། རང་ཉིད་རྡོ་རྗེ་ཤུགས་སུ་བསྒོམ
ནས་ཐབ་དེ་ཉིད་ཀྱི་ཕྱོགས་བཅུའི་དཀྱིལ་འཁོར་དྭག་ལ། ཁྲོ་བོའི་རྒྱལ་པོ་བཅུ་རང་རང་གི་
ཡུམ་ལྷ་མོར་བཅས་པས་ཕྱོགས་རྣམས་སུ་བསྲུང་བ་བྱ་ཞིང་སྔར་བརྗོད་པའི་སྔགས་རྣམས་
ཀྱིས་ཕུར་པ་བཏབ་པར་བྱས་ནས་ནི། དཔ༵ ལ་ལྡན་རྡོ་རྗེ་ཡི་སྔགས་ཨཾ་ཨཱཿ ཧཱུྃ་ཏྲཿ ཕཊ་ཅེས་པ་
འདི་དྭག་གིས་མཆོད་ཡོན་གྱི་སྣོད་ནས་ཀུ་ཤའི་འཐོར་གཡབ་ཀྱིས་དྲིའི་ཆུ་བླངས་ཏེ་ཐབ་ཁུང་
གི་ཕྱོགས་བཅུ་རྣམས་སུ་བསང་བ་དང་སོགས་དང་ཞེས་པས་མཆོད་པ་བྱིན་རླབས་བྱས་ནས།
འཆད་འགྱུར་དེ་ཡི་རྣལ་འབྱོར་གྱི་སྒོ་ནས་དང་པོ་རང་གི་སྙིང་ག་རུ་མེ་ལྷ་དམ་ཚིག་པ་བསྒོམ་
པར་ཡེ་ཤེས་པ་རོ་མཉམ་བྱས་པ་དེ་ཉིད་ཐབ་ཏུ་མེ་ལྷ་དམ་ཚིག་པ་ལ་ཡེ་ཤེས་པའི་ཚུལ་དུ་
བཞག་པ་ལ་ཆུར་བཅས་པའི་མེ་ཏོག་རྣམས་ཀྱིས་མེ་ལ་མཆོད་ཡོན་ཉིད་སྦྱིན་པར་བྱའོ། །གང་
གིས་ན་མེ་ལྷ་ཡེ་ཤེས་པ་དེ་ཡི་དམིགས་པ་ཏིང་ངེ་འཛིན་གྱི་རྣལ་འབྱོར་དང་ལྡན་པ༵ས་སྦྱིན་
པར་བྱ་སྟེ། དེ་ཇི་ལྟར་ན་རང་གི་སྙིང་གའི་པདྨར་ཟླ་བའི་སྟེང་དུ་ཡེ་ཤེས་མེ་ལྷ་དེ་ཉིད་
བསྒོམས་ནས་སོ། །དེ་རྣམ་པ་ཅི་འདྲ་ཞིག་ཡིན་ཞེ་ན། འདིར་ཞི་བ་གཙོར་གྱུར་ལས་ཐམས་
ཅད་པ་ལ་ཞལ་གཅིག་ཁ་དོག་དཀར་པོ་དུས་ཀྱི་ཕྱག་གི་པདྨ་སྟེ་ཕྱག་བཞི་པ། གཡོན་གཉིས་
ནཱ་རིལ་བ་དང་ཆུ་སྐྱེས་དྲག་དྭང་ནི། གཡས་གཉིས་ན་དབྱུག་པ་དང་བགྲང་ཕྲེང་འཛིན་པ་
རལ་པ༵་ཤིན་ཏུ་སེར་སྐྱ་ཅན། དམར་སེར་གྱི་མིག་དང་ལྡན་པ། གོས་དམར་སེར་དང་བཅས་
k�་སྟེ། ལས་ཐམས་ཅད་པ་ལ་མི་བསྐྱོད་པའི་ཅོད་པན་ཅན་ནོ། །མེ་ལྷ་དེ་ཡི་སྙིང་ག་བཟླ་བའི་
སྟེང་དུ་དྲི་མ་མེད་པའི་འོད་ཟེར་འཕྲོ་བར་བྱེད་པ་ས་བོན་ཛཿ ཡིག་ཡོངས་སུ་གྱུར་པ་ལས་རྡོ་རྗེ་
ལྕགས་ཀྱུ་ངེས་པར་བསྒོམ་པར་བྱ་ཞིང་དབུག་ཕྱིར་འབྱིན་པ་དང་ལྷན་ཅིག་ལྕགས་ཀྱུ་དེ་ཡིས་
410

དུས་འཁོར་དབང་ལེ་འགྲེལ།
བཀུག་པའི་སྒྲིབ་བྲལ་གྱི་བདག་ཉིད་ཀུན་འགྲོ་ཡེ་ཤེས་སེམས་དཔའ་དེ་ཉིད་སྙིང་གའི་མེ་ལྷ་
དམ་ཚིག་པ་རང་གི་ལུས་ལ་ཤིན་ཏུ་རོ་མཉམ་དག་ཏུ་མཛོད་ཅིག །དེ་ལྟར་ཐབ་ཁུང་ལ་ཡང་
མེ་ལྷ་དམ་ཚིག་པ་བསྒོམ་པ་ནི་ཡང་དག་པར་འགྱུར་ཏེ་ཀྱེ་མི་ཡི་བདག་པོ་དེ་བཞིན་ཨཾ་ཨེ་ཧི་
ཨེ་ཧི་སོགས་ཀྱི་སྔགས་དང་མཐེ་བོང་གཡབ་པའི་ཕྱག་རྒྱ་བཅས་མེ་ལྷ་ཡེ་ཤེས་པ་ནི་སྤྱན་དྲང་
བར་བྱ་ལ། དེ་ཡང་དང་པོར་རང་གི་སྙིང་གའི་མེ་ལྷ་དམ་ཚིག་པ་ལ་ལྕགས་ཀྱུ་སོགས་ཕྱག་རྒྱ་
བཞི་དང་ཛཿ ཧཱུྃ་བཾ་ཧོས་དགུག་གཞུག་བཅིང་མཉེས་བྱས་ནས་རོ་མཉམ་པར་འགྱུར་བ་དེ་ཉིད་རྡོ་
རྗེ་དྲིལ་བུ་དཀྲོལ་བས་དབང་དུ་བྱ་ཞིང་རང་གི་དབུགས་ཕྱིར་འབྱིན་པ་དང་ལྷན་ཅིག་ཏུ། ལག་
གཡས་རྡོ་རྗེ་ཁུ་ཚུར་གྱི་སྟེང་དུ་མཐེ་བོང་སྒྲེང་ཞིང་ཅུང་ཟད་དགུག་པའི་རྣམ་པར་བྱས་པའི་ཕྱག་
རྒྱ་དེས་ཕྱིར་དྲངས་ནས་ཐབ་དབུས་ཀྱི་མེ་ལྷ་དམ་ཚིག་པ་ལ་རོ་མཉམ་དུ་བྱ་བའང་ངོ་། །དེ་
ཡང་འགྲེལ་བར་གསུངས་པ་ལྟར། ཡང་ན་ལས་ཐམས་ཅད་པའི་མེ་ལྷ་ལྗང་གུ་ཕྱག་བཞི་
ཞབས་གཉིས་པ། གཡས་ཀྱི་དང་པོ་རྡོ་རྗེ་དང་གཉིས་པས་བགྲང་ཕྲེང་། གཡོན་གཉིས་ན་དྲིལ་
བུ་དང་པདྨ་འཛིན་པ། རལ་པ་སེར་སྐྱ་མིག་དམར་སེར་ཅན་གོས་དམར་སེར་ཅན། ལས་
ཐམས་ཅད་པ་ལ་མི་བསྐྱོད་པས་དབུར་རྒྱན་པ་བསྒོམ་པར་བྱའོ། །ཞི་བ་ལ་ཁ་དོག་དཀར་པོ་
གོས་དཀར་པོ་དང་བཅས་པ། གཡས་གཉིས་པདྨ་དང་ཤེལ་ཕྲེང༌། གཡོན་གཉིས་རིལ་བ་དང་
དུང་འཛིན་པ། སྣང་བ་མཐའ་ཡས་ཀྱི་དབུ་རྒྱན་ཅན་ནོ། །རྒྱས་པར་ཁ་དོག་དཀར་པོ། གཡས་
གཉིས་འཁོར་ལོ་དང་མུ་ཏིག་གི་ཕྲེང་བ་གཡོན་པདྨ་དང་སྤྱི་བླུག་འཛིན་པ་རིགས་བདག་ཞི་བ་
བཞིན་ནོ། །བསད་པར་ཁ་དོག་ནག་པོ་གོས་ནག་པོ་བགོས་པ་དོན་ཡོད་གྲུབ་པས་དབུ་ལ་
བརྒྱན་པ། གཡས་གཉིས་གྲི་གུག་དང་རྩེ་གསུམ། གཡོན་ཐོད་པ་དང་ཁ་ཊཱཾ་གའོ། །བསྐྲད་དབྱེ་
ལ་གཡས་གཉིས་རལ་གྲི་དང་རྩེ་གསུམ། གཡོན་གཉིས་ཐོད་པ་དང་ཁ་ཊཱཾ་གའོ། །མདོག་དང་
རིགས་བདག་བསད་བ་བཞིན་ནོ། །དབང་ལ་གུར་གུམ་གྱི་མདོག་ཅན་གོས་དམར་སེར་དང་
411

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཅས་པ། གཡས་གཉིས་མདའ་དང་རིན་པོ་ཆེ། གཡོན་གཉིས་གཞུ་དང་མེ་ལོང་འཛིན་པ།
རིན་ཆེན་དབང་ཕྱུག་གི་དབུ་རྒྱན་ཅན་ནོ། །དགུག་པར་དེ་དང་འདྲ་ལ། གཡས་གཉིས་རྡོ་རྗེ་
ལྕགས་ཀྱུ་དང་རིན་པོ་ཆེ། གཡོན་གཉིས་རྡོ་རྗེ་ཞགས་པ་དང་མེ་ལོང་འཛིན་པའི་ཁྱད་པར་རོ།།
རྨོངས་པ་ལ་ཁ་དོག་སེར་པོ་གོས་སེར་པོ་དང་བཅས་པ། གཡས་གཉིས་སྦྲུལ་ཞགས་དང་
དབྱུག་པ། གཡོན་གཉིས་འཁོར་ལོ་དང་ཐོ་བ་འཛིན་པ་རྣམ་པར་སྣང་མཛད་ཀྱི་དབུ་རྒྱན་ཅན་
ནོ༑ ༑རེངས་པ་དང་ཕུར་བུས་གདབ་པ་ལ་གཡས་གཉིས་ལྕགས་སྒྲོག་དང་ཐོ་བ། གཡོན་
གཉིས་འཁོར་ལོ་དང་རྡོ་རྗེ་ཕུར་བུ་འཛིན་པ། ཁ་དོག་དང་གོས་དང་རིགས་བདག་རྨོངས་པའི་
སྐབས་བཞིན་ནོ། །མེ་སྦར་བའི་ཚེ་ལས་ཐམས་ཅད་པ་ལ་ལྷ་ཁང་ནས་མེ་བླངས་ཏེ་ཙན་དན་གྱི་
ཤིང་གིས་མེ་སྦར་བར་བྱ་ལ་ཡང་ན་ཨ་ག་རུ་དང་། ཐང་ཤིང་སོགས་དྲི་བཟང་པོའི་ཤིང་ངམ་འོ་
མ་ཅན་གྱི་ཤིང་གིས་སོ། །ཞི་རྒྱས་ལ་བྲམ་ཟེའི་ཁྱིམ་ནས་མེ་བླངས་ལ་འོ་མ་ཅན་གྱི་ཤིང་གིས་
སོ༑ ༑གསད་བསྐྲད་དབྱེ་བ་རྣམས་ལ་དམངས་རིགས་ཀྱི་ཁྱིམ་ནས་མེ་བླངས་ནས་ཚེར་མ་ཅན་
གྱིས་སྦར་བར་བྱའོ། །ཡང་ན་གསད་པ་ལ་གདོལ་པའི་ཁྱིམ་ནས་མེ་བླངས་བར་བྱའོ། །དབང་
དགུག་ལ་རྒྱལ་རིགས་ཀྱི་ཁྱིམ་ནས་མེ་བླངས་ལ་སེང་ལྡེང་སོགས་དམར་པོའི་ཤིང་གིས་མེ་སྦར་
བར་བྱའོ། ་།རེངས་རྨོངས་ལ་རྗེ་རིགས་ཀྱི་ཁྱིམ་ནས་མེ་བླངས་ལ་རོ་བསྐ་བའི་ཤིང་གིས་སྦར་
བར་བྱའོ། །དེ་ནས་མེ་ལྷ་ལ་ཨོཾ་པྲ་ཝ་ར་སོགས་ཀྱི་སྔགས་ཀྱིས་མཆོད་ཡོན་འབུལ་བ་དང༌།
བཛྲ་གན་བྷཾ་པྲ་ཏི ཙྪ་སྭཱ་ཧཱ་སོགས་ཀྱིས་མཆོད་པ་བཅུ་གཉིས་འབུལ་བར་བྱའོ། །ལས་ཀྱི་རྗེས་སུ་
མཐུན་པའི་མེ་མཆོད་པ་ལ་སྭཱ་ཧྭའི་མཐའ་ཅན་དང་དཀྱིལ་འཁོར་མཆོད་པ་ལ་ན་མཿའི་མཐའ་
ཅན་གྱིས་སོ་ཞེས་པ་ཐམས་ཅད་དུ་ངེས་པའོ། །དེ་བཞིན་དུ་ཞབས་བསིལ་སོགས་འབུལ་ཞིང་
རོལ་མོ་ཐམས་ཅད་རབ་ཏུ་དཀྲོལ་བས་མཆོད་པར་བྱ་ཞིང༌། དེ་ནས་ལས་སོ་སོའི་འདུག་
སྟངས་དང་ཏིང་ངེ་འཛིན་ལ་གནས་པས་ཡམ་ཤིང་དང་མར་ཁུ་དང་སྲེག་རྫས་ཐམས་ཅད་
412

དུས་འཁོར་དབང་ལེ་འགྲེལ།
འབུལ་བར་བྱ་ལ། དེ་ཡང་ལག་པས་ཡམ་ཤིང་དང་། བླུགས་གཟར་གྱིས་སྦྱིན་སྲེག་གི་རྫས་
ཐམས་ཅད་དང་དགང་གཟར་གྱིས་མར་ཁུའི་སྲེག་བླུགས་དབུལ་བར་བྱ་ལ། བླུགས་དགང་
གཟར་མེད་ནའང་རང་གི་གཡས་པའི་མཆོག་སྦྱིན་གྱི་ལག་པ་དག་གི་མཐེ་བོ་ཡིས་ཀྱང་སྲིན་
ལག་དང་སྦྱར་བས་རྫས་ཐམས་ཅད་མེ་ཡི་ཞལ་དུ་སྦྱིན་སྲེག་དག་ནི་རབ་ཏུ་བྱའོ། །འདིར་མེ་
ལྷའི་དག་པ་བརྗོད་པ། སྤྱིར་མེ་གསུམ་སྟེ་ལུག་སོགས་ཁྱིམ་བདག་གི་མེ་ཉི་མ་ནི་གཟའ་བདུན་
གྱི་བདག་པོ་གཟའི་དབྱེ་བས་ལྕེ་བདུན་པ་སྟེ་ཞི་བ་ལ་ཟླ་བའི་ལྕེ། རྒྱས་པར་ཉི་མའི་ལྕེ་དང༌།
བསད་བསྐྲད་དབྱེ་བར་སྤེན་པ། དབང་པ་སངས་དགུག་པ་ཕུར་བུ། རྨོངས་པ་གཟའ་ལྷག།
རེངས་པ་བཀྲ་ཤིས་ཀྱི་ལྕེ་སྟེ། རེས་གཟའ་སོ་སོའི་དག་པའི་དབང་གིས་ལས་སོ་སོ་ལ་ཞ
གཅིག །ཉིན་མཚན་དག་པའི་ཞབས་གཉིས། ཐུན་མཚམས་བཞི་དག་པས་ཕྱག་བཞི་པའོ། །
བསད་པ་ལ་མཇུག་རེངས་རྣམ་པར་དག་པའི་ཕྱག་གཉིས་པ་གྲི་གུག་དང་ཐོད་པ་ཅན་ནོ། །
དབྱེ་བར་སྤེན་པ་དག་པས་ཕྱག་གཉིས་ན་རལ་གྲི་དང་ཐོད་པ་ཅན་ཏེ། སྤེན་པའི་རེས་ལ་སྔ་
ཕྱེད་དང་ཕྱི་ཕྱེད་ཀྱི་དབྱེ་བས་སོ། །ལས་ཐམས་ཅད་པ་ལ་སྒྲ་གཅན་ཅན་དང་དུས་མེ་རྣམ་པར་
དག་པ་སྟེ། རིམ་བཞིན་སྐེ་བ་དང་འཇིག་པའི་ཆོས་ཉིད་ཀྱི་ཕྱིར་རོ། །འདོད་པའི་མེ་དང་མཆོད་
སྦྱིན་གྱི་མེ་ནི་རང་གི་ལྷའོ། །ཡེ་ཤེས་ཀྱི་མེ་ནི་གཟའ་ཐམས་ཅད་ལ་ཁྱབ་པར་བྱེད་པ་སྟེ། དེ་
ལྟར་ཤེས་ནས་སྦྱིན་སྲེག་གི་ཆོ་གས་མཆོད་པར་བྱ་བའོ། །མེ་གཉིས་པ་ལྷོའི་མེ་ཞེས་པ་སྔར་
བཤད་པ་ལྟར་ལ་འདིར་གློག་གོ། །མེ་གསུམ་པ་མཆོད་སྦྱིན་གྱི་མེ་ནི་མི་བཟད་པ་ཞེས་བྱ་སྟེ་
རིག་བྱེད་ཀྱི་མཐའ་ལས་སྨྲས་པ། མི་བཟད་མེ་ནི་རིང་དུ་བདག་སྤོང་སྟེ། །རི་ཀ་རབ་འཛིན་
གཤིན་རྗེའི་རྒྱལ་སྲིད་འགྲོ། །འདི་ཉིད་དུ་ནི་གཞན་སྐྱེས་རིག་བྱེད་འདི། །ལྷ་དང་སྐྱེ་དགུ་
སོགས་ལས་བསྲེག་བྱ་འཛིན། ཞེས་བཤད་དེ། འདི་རིག་བྱེད་ཀྱི་ཚིག་ཡིན་ལ་འགྲེལ་པ་མེད་
པས་དོན་འདི་ཞེས་གསལ་ཁ་མེད་མོད་བླ་མ་སྔ་མ་དག་གི་རང་བློས་འཆད་ཚུལ་མི་འདྲ་བ་
413

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འགའ་སྣང་ངོ༌། །འོན་ཀྱང་འདི་ལྟར་མཆོད་སྦྱིན་དྲག་པོ་ལ་ནི་ཕྱུགས་སོགས་བསད་པའི་ཤ་
སྲེག་པར་བྱེད་པས་ཤ་ཟའི་མེ་དང་མི་བཟད་པའི་མེ་ཞེས་གྲགས་པ་དེའི་དབང་དུ་བྱས་ནས་
བརྗོད་པ། མི་བཟད་པའི་མེ་ནི་རིང་དུ་བདག་གིས་སྤོང་སྟེ། དེ་ཅིའི་ཕྱིར་ན་རི་ཀ་ཞེས་པ་ངེས་
བརྗོད་ཀྱི་མིང་ཡིན་པ་ལྟར་ན་ངེས་བརྗོད་སོགས་ཀྱི་རིག་བྱེད་རབ་ཏུ་འཛིན་པ་རྣམས་ནི་
གཤིན་རྗེའི་རྒྱལ་སྲིད་བྱེད་པའི་འགྲོ་བ་རྣམས་ལྟར། མིའི་འཇིག་རྟེན་འདི་ཉིད་དུ་ནི་གཞན་
སྐྱེས་ཞེས་བྲམ་ཟེ་སྟེ་བརྟུལ་བཞུགས་སོགས་ཀྱི་ཆོ་ག་ལས་སྐྱེས་པའི་གཉིས་སྐྱེས་ཞེས་པ་དང་
དོན་འདྲའོ། །དེས་ན་བྲམ་ཟེའི་མཆོད་སྦྱིན་དྲག་པོ་བྱེད་པའི་རིག་བྱེད་ལས་བཤད་པའི་མེ་འདི་
ནི་ལྷ་དང་སྐྱེ་དགུ་སོགས་ལས་བསྲེག་བྱ་འཛིན་པ་སྟེ་ཟ་བར་བྱེད་པ་ཡིན་པས་སོ་ཞེས་པ་སྟེ།
འདི་རིག་བྱེད་པས་སྨྲས་ན་རིག་བྱེད་སུན་འབྱིན་ཡིན་པས་དེ་ལྟར་སྨྲ་བ་མི་རིགས་སྙམ་ན་མི་
རིགས་པ་མེད་དེ། མི་བཟད་པའི་དོན་སེམས་ཅན་བསྲེག་པ་ཟ་བས་དེ་ལ་འཇིགས་པའི་ཚུལ་
དུ་བརྗོད་པ་ལ་མི་རིགས་པ་མེད་དེ། རིགས་བྱེད་ཀྱི་གཞུང་རྣམས་ན་བྲམ་ཟེ་རྣམས་ཀྱི་བློས་
བཀོད་པ་སྣ་ཚོགས་ཀྱི་ངག་ཡོད་པས་འདི་འདྲ་གཞན་ཡང་དུ་མ་མཐོང་ལ། འགྲེལ་པར་ཡང་
ཚིགས་བཅད་འདིའི་རྗེས་སུ། ཞེས་པ་རིག་བྱེད་ཀྱི་དོན་ཏེ། འདིར་ཡང་དོན་དེ་ཉིད་མི་བཟད་
པའི་མེའོ་ཞེས་གསུངས། བླ་མ་དག་མཆོད་སྦྱིན་གྱི་མེ་སོགས་སྤངས་ནས་ཡེ་ཤེས་ཀྱི་མེ་ལ་
བསྲེག་པའི་དོན་དུ་འཆད་པ་ནི་དེ་དག་གི་གཞུང་ན་འདིར་བཤད་ཡེ་ཤེས་ཀྱི་མེ་བླངས་ཤིང་མི་
བཟད་པའི་མེ་སྤོང་བའི་གཞུང་ལུགས་ཡོད་དཀའ་ལ། ཡང་ཤ་ཟའི་མེ་ལྷ་ལ་ཡུན་རིང་དུ་
བསྲེག་བླུགས་སྦྱིན་པའི་སླད་དུ་བདག་འགྲོ་སྟེ། ངེས་བརྗོད་ལས་བྱུང་བའི་མཆོད་སྦྱིན་འདིས་
གཤིན་རྗེའི་རྒྱལ་སྲིད་དུ་འགྲོ་བའམ་རྒྱུག་པ་ལས་རབ་ཏུ་འཛིན་ཞིང༌། མཐོ་རིས་འདི་ཉིད་དུ་
བདེ་བ་ཁྱད་འཕགས་མྱོང་བའི་དོན་དུ་རིག་བྱེད་ལས་སྐྱེས་མེ་འདིས་ལྷ་དང་སྐྱེ་དགུ་སོགས་
ལས་མར་སོགས་བསྲེག་བྱ་འཛིན་པར་བྱེད་ཅེས་འབྲུ་མནན་ཏེ་རིག་བྱེད་ལ་བསྔགས་པ་ལྟར་
414

དུས་འཁོར་དབང་ལེ་འགྲེལ
བྱེད་ཀྱང་ཚིག་གི་འབྲེལ་འགྲིག་པ་ཡང་མི་སྣང་ལ་མེ་འདི་མི་བཟད་པའི་དོན་ནི་ཅི་ཡང་མ་
བསྟན་ཏོ། །དེ་ལྟར་འཇིག་རྟེན་པའི་མེ་གསུམ་དང་། བཞི་པ་ཡེ་ཤེས་ཀྱི་མེ་ནི། མཆོག་ཏུ་
བདེན་པ་འཇིག་རྟེན་ལས་འདས་པའི་འབྲས་བུ་བདེ་བའམ་ཀུན་ཏུ་དགའ་བའི་ཡེ་ཤེས་སྐྱེད་
བར་བྱེད་པའོ། །དེའི་ཕྱིར་བདེ་བ་དེའི་དོན་དུ་ཐམས་ཅད་སྦྱིན་སྲེག་བྱེད་ཀྱང་འཇིག་རྟེན་པ་
དག་གིས་དེ་ཐོབ་པར་མ་ནུས་སོ། །ཚུལ་འདི་དང་མཚུངས་པར་རྣམ་སྣང་མངོན་བྱང་ལས་སྟོན་
པ་ཉིད་སངས་མ་རྒྱས་པའི་གོང་དུ་དང་སངས་རྒྱས་ནས་མེའི་ཁྱད་པར་འདི་ལྟར་བསྟན་ཅེས་
དབྱེ་བ་བདུན་དང་བཅུ་གཅིག་གསུངས་པ་བཞིན་ནོ། །འདིར་ངང་གི་འདོད་པའི་མེ་ལྷ་སྤྱན་
དྲངས་པའི་སྔགས། ཨོཾ་སརྦ་པཱ་པཾ་ད་ཧ་ན་སོགས་སྡིག་པ་བསྲེག་ཤིང་སྦྱོང་བ་སྟེ། དེ་བཞིན་ཉི་
མའི་མེ་ཡི་སྔགས། ཨོྃ་བཛྲ་ཨ་ན་ལ་སོགས་སུ་གསུངས་སོ། །མེ་ལྷ་ལ་སྲེག་རྫས་འབུལ་བ་
གསུངས་པ། རྡོ་རྗེ་སློབ་དཔོན་གྱིས་སྔར་བཤད་པའི་འདུག་སྟངས་ལ་གནས་ནས། ལག་པ་
གཡོན་པ་མཉམ་གཞག་ལྟར་གན་རྐྱལ་དང༌། གཡས་པ་མཆོག་སྦྱིན་པའི་ཕྱག་རྒྱའི་ལག་པ་
དག་གི་མཐེ་བོ་ཡིས་ཀྱང་སྦྱིན་སྲེག་གི་རྫས་བསྐྱོད་ཅིང་ཞལ་ཕྱེ་བའི་མེ་ཡི་ཞལ་དུ་སྦྱིན་སྲེག་
དག་ནི་སྦྱིན་པར་བྱ་ཞིང་གསོལ་ཏེ་མཉེས་པར་བསམ་པར་བྱའོ། །གཙོ་བོའི་རྡོ་རྗེ་ཞེས་ཕ་
རིགས་དྲུག་གི་གཙོ་བོའི་སྔགས། ཨོཾ་ཨཱཿ ཧཱུྃ་ཧོཿ ཧཾ་ཀྵ་སྭཱ་ཧཱ། ཞེས་པ་དང༌། ཡན་ལག་གིས་ཀྱང་
ཞེས་པ་ཡན་ལག་དྲུག་གི་སྔགས་ཏེ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧྲསྭཱ་ཧྭ་ཞེས་པ་སྟེ། དེ་དག་གིས་མདའ་བརྒྱའི་
ཡ༷ མ་ཤིང་དང་འབྲུ་དང་དཱུར་བ་མར་དང་འོ་མ་ཡིས་སྲེག་བླུགས་བྱའོ། །ཏཱཾ་སོགས་འདིར་དྲག་
པོའི་དབང་དུ་བྱས་ཏེ་ལུགས་བཟློག་དུ་བསྟན་པ་ཡིན་གྱི་ཞི་སོགས་ལ་ལུགས་འབྱུང་དུ་བཟླ་
བར་བྱ་ཞེས་བོད་འགྲེལ་འགར་གསུངས། དེ་ལ་གཙོ་བོའི་རྡོ་རྗེའི་སྔགས་ཀྱིས་ཡམ་ཤིང་ལྔ་
བརྒྱ་ལས་བརྒྱ་རྩ་བརྒྱད་བསྲེག་པར་བྱ་ཞིང༌། ཡན་ལག་གི་སྔགས་དག་གིས་ཀྱང་བརྒྱ་རྩ་
བརྒྱད་བསྲེག་གོ། །ཀྱང་ཡིག་གིས་བསྡུས་པ། ཕུང་པོ་དྲུག་དང་ཁམས་དྲུག་གི་སྔགས་རྣམས་
415

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཀྱིས་བརྒྱ་རྩ་བརྒྱད་བསྲེག་ཏེ། ཨ་ཨཱ་ཨི་ཨཱི་རྀ་རཱྀ་ཨུ་ཨཱུ་ལྀ་ལཱྀ་ཨཾ་ཨཿསྭཱ་ཧཱ་ཞེས་སོ། །དེ་བཞིན་
སྐྱེ་མཆེད་རྣམས་ཀྱིས་ཀྱང་ཨ་ཨཱ་ཨེ་ཨཻ་ཨར་ཨཱར་ཨོ་ཨོ་ཨལ་ཨཱལ་ཨཾ་ཨཿསྐཱ་ཧཱ་ཞེས་བརྒྱ་རྩ་
བརྒྱད་དོ། །དེ་ནས་ལས་དབང་ཡུལ་བཅས་ཀྱི་ཧ་ཧྭ་ཡ་ཡཱ་ར་རཱ་ཝ་ཝཱ་ལ་ལཱ་ཧཾ་ཧཿ རྣམས་ཀྱིས་
བརྒྱ་རྩ་བརྒྱད་དོ། །དེ་ལྟར་བཞི་བཅུ་ལྷག་པའི་ལྔ་བརྒྱ་རྣམས་ཀྱིས་ཡམ་ཤིང་ལྔ་བརྒྱའི་གྲངས་
བཟུང་བར་བྱ་སྟེ། སོ་སོར་སྔགས་བརྒྱ་རྩ་བརྒྱད་བཟླས་པ་བྱའོ། །བགྲང་ཕྲེང་གི་ནི་གྲངས་ནི་
བརྒྱ་རྩ་བརྒྱད་དེ་དེ་ལ་མཚན་སོ་གཉིས་དང་དཔེ་བྱད་བརྒྱད་ཅུའི་གྲངས་ནི་བརྒྱ་དང་བཅུ་
གཉིས་སོ། །དེའི་ཕྱིར་བགྲང་ཕྲེང་ལ་སྐུ་གསུང་ཐུགས་ཡེ་ཤེས་ཀྱི་གྲངས་ཀྱི་གནས་རྣམས་
སྤངས་ནས་ལྷག་མ་བརྒྱ་རྩ་བརྒྱད་ཀྱི་བགྲང་ཕྲེང་བྱ་ལ། གོང་གི་བཞི་པོ་ནེ་ཕྲེང་བའི་ལྷུན་པོ་
མདོ་འཛིན་ལ་རྡོ་རྗེ་བཞི་དག་པའི་ཞལ་ལམ་གདོང་བཞི་བྱའོ། །ལས་ཐམས་ཅད་པའི་སྦྱིན་
སྲེག་ལ་བསོད་ནམས་ཀྱི་ཚོགས་ཀྱི་དོན་དུ་རྫས་ཐམས་ཅད་ལ་བརྒྱ་རྩ་བརྒྱད་ཀྱི་ཚད་དུ་བྱའོ། །
ཆོ་ག་འདི་ཉིད་ཀྱིས་ཡམ་ཤིང་དང་འབྲུ་མར་ཁུས་སྦགས་པ་དང༌། དཱུར་བ་འོ་མས་སྦགས་པ་
རྣམས་རྡོ་རྗེ་ལ་སོགས་པའི་སྔགས་ཀྱིས་བརྒྱ་རྩ་བརྒྱད་རེ་སྦྱིན་སྲེག་བྱའོ། །དེ་ནས་སྙིང་པོའི་
སྔགས་སྭཱ་ཧྭ་ཞེས་པ་འདིས་བླུག་གཟར་གྱིས་བླང་བའི་མར་ཁུས་དགངས་གཟར་བཀང་
ༀ
བ་སྐྱིལ་ཀྲུང་དུ་གནས་པ་རབ་ཏུ་ཞི་ཞིང་གཡོ་བ་མེད་པའི་སེམས་དང་ལྡན་པ་གསང་
སྔགས་ཀྱི་དེ་ཁོ་ན་ཉིད་རིག་པ་སྔགས་ཀྱི་ལྷའི་སྐུ་ཡི་རྣལ་འབྱོར་དང་ལྡན་པ་རྡོ་རྗེ་སློབ་དཔོན་
ལས་ཀྱི་རྡོ་རྗེ་ཅན་གྱིས་སླར་ཡང་མེ་ལ་བསྲེག་བླུགས་དག་ནི་ངེས་པར་སྦྱིན་པར་བྱའོ། །དེ་
ནས་བཀྲ་ཤིས་ཀྱི་དོན་དུ། ཨོྃ་བྷུར་བྷུ་བ༔ སོགས་བཀྲ་ཤིས་པའི་སྔགས་བརྗོད་ཅིང་ཐབ་ཀྱི་ཕྱི་
རོལ་དུ་ཕྱིན་ནས་ཆུ་དང་ཟན་དེ་ཕྱོགས་སུ་གཏོར་བར་བྱའོ། །འདིར་རྒྱུད་དུ་བསྟན་པའི་སྔགས་
རྣམས་བོད་སྐད་དུ་བསྐྱར་བ་ཤེས་པར་འདོད་ན་སྔ་འགྲེལ་རྣམས་སུ་ཤེས་པར་བྱ་སྟེ་འདིར་
མང་བས་མ་བཀོད་དོ། །དེར་བསང་གཏོར་བྱས་ལ་སླར་ཡང་དཀྱིལ་འཁོར་གྱི་ཁང་པར་ཞུགས་
416

དུས་འཁོར་དབང་ལེ་འགྲེལ།
ནས་མེ་ལ་ཀུ་ཤའི་བསང་གཏོར་བྱ་ཞིང་། ཨཾ་ཨཱཿ ཧཱུཾ་ཀཱ་ཡ་སོགས་ཀྱི་སྔགས་བརྗོད་པར་བྱའོ། །
ཐབ་ཀྱི་མེ་སྦར་བའི་དོན་དུ་ཁ་ཡི་ཕུ་མི་བྱ་བར་རླུང་གཡབ་ཀྱིས་བྱའོ། །དེ་ལྟར་ཆོ་གའི་རིམ་པ༵
ཡིས་ནི་སྦྱིན་སྲེག་བྱས་ནས་འཐོར་འཐུང་བསང་གཏོར་དག་ཀྱང་དེ་བཞིན་མེ་དང་བདག་ཉིད་
དྭག་ལ་ཡ༷ང་བྱས་ནས། དྲི་ལྭ་སོགས་དང་སྤོས་དག་སྔར་བརྗོད་པའི་རིམ་པས་ཕུལ་ནས་
དབུགས་ནང་དུ་འཇུག་པ་དང་ཆབ་གཅིག་རང་གི་སྙིང་གའི་པདྨར་ཡེ་ཤེས་ཀྱི་མེ་ནི་བསྡུ་ཞིང་
འཇིག་རྟེན་མེ་ལྷ་རང་གནས་སུ་གཤེགས་སུ་གསོལ་བར་བྱ་སྟེ། ཨོཾ་ཛཿགཙྪ་སོགས་སྔགས་དང་
བཅས་པས་སོ། །དྲུག་པ་འཇིག་རྟེན་དང་འཇིག་རྟེན་ལས་འདས་པའི་དབང་སྦྱིན་པའི་ངོ་བོ་
ཉིད་ཀྱི་གནས་པ་ནི་ཕྱི་ནས་སློབ་མ་ལ་ནི་སོགས་ཚིགས་སུ་བཅད་པ་དོན་བདུན་པའི་ཕྱེད་ནས་
བརྒྱ་དང་གསུམ་པའི་བར་གྱིས་བསྟན་ཏེ། དེ་ལྟར་དབང་བསྐུར་བའི་སྔོན་དུ་དཀྱིལ་འཁོར་
བཞེངས་པ་སོགས་ནས་སྦྱིན་སྲེག་གི་མཐར་ཐུག་པའི་ལས་རྣམས་བྱས་ཟིན་པའི་ཕྱི་ནས་སློབ་
མ་རྣམས་ལ་ནི་དབང་བསྐུར་བ་ཉིད་དཔལ་ལྡན་བླ་མ་མཐའ་དག་ཡོན་ཏན་གཏེར་གྱིས་ངེས་
པ༷ར་སྦྱིན་པར་བྱའོ། །དེ་ལ་དབང་གི་དོན་དུ་རྫས་དགོད་པ་སོགས་གསུངས་པ། དང་པོར་
བདུད་རྩི་ལྔ་ནི་རྒྱལ་བ་མཆོག་གི་རྡོ་རྗེས་བྱིན་གྱིས་བརླབས་པ། ཁ་དག་པ་དང་བསང་གཏོར་
སོགས་ཀྱིས་དག་པའི་སླད་དུའོ་ཞེས་གསུངས་པ། རྒྱལ་བ་མཆོག་རིགས་དྲུག་གི་རྡོ་རྗེ་ཡི་
སྔགས་ཨོཾ་ཨཱཿཧཱུྃ་ཧོ་ཧཾ་ཀྵ་ཞེས་པ་འདིས་ལན་བདུན་མངོན་པར་བསྔགས་པའི་བདུད་རྩི་ལྔའི་
རིལ་བུ་ཉ་ཕྱིས་སམ་དུང་ཆོས་ཀྱི་སྣོད་དུ་བཞག་ལ། དེ་བཞིན་སྒྲོན་མ་ལྔའི་རིལ་བུ་ཡང་དེར་དེ་
ལྟར་བྱའོ། །བྱ་བ་དང་རྣལ་འབྱོར་དང་རྣལ་འབྱོར་རྗེས་སུ་རིག་པ་དང༌། རྣལ་འབྱོར་མའི་རྒྱུད་
དུ་མ་ལས་གསུངས་པའི་རང་གི་སྔགས་རྣམས་ཀྱིས་རྒྱུད་ལས་གསུངས་པའི་ཆོ་གས་སྦྱིན་སྲེག་
བྱ་བ་གྲུབ་ཅིང་རྡལ་ཚོན་བཏབ་ཏེ། སྔགས་ཀྱི་མཚན་མ་རབ་ཏུ་བཀོད་པ་ཡི་དཀྱིལ་འཁོར་
བཞེངས་གྲུབ་པ་ན། དཀྱིལ་འཁོར་དེ་ལ་བུམ་པ་སོགས་རྫས་དགོད་པར་བསྟན་ཏེ། འདིར་མ་
417

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཟད་དཀྱིལ་འཁོར་དུ་དབང་བསྐུར་བ་ཀུན་ལ་ལས་ཀྱི་རིམ་པ་དེ་ལྟར་ཡིན་པར་བསྟན་ཏོ།
དཀྱིལ་འཁོར་དེ་ཡི་ཟུར་དུ་ཤེལ་གྱི་བུམ་པ་དཀར་པོ་སྐུད་པ་ལྔ་ཡིས་མགུལ་པ་དཀྲིས་པ༵་
རྣམས་ནི་ཡང་དྭག་བཞག་པར་བྱ་ཞེས་པ་ཞི་བ་ལ་སྟེ། འདིར་གོང་དུ་སྦྱིན་སྲེག་སོགས་ཀྱི
སྐབས་སུའང་ཞི་བ་གཙོ་ཆེར་བསྟན་པ་ནི་དབང་གི་དོན་དུ་ཡིན་པས་ལས་ཐམས་ཅད་མ་
གསུངས་པ་ཡང་དེ་ཡི་དོན་ཡིན་ལ་འགྲེལ་བས་ཁ་བསྐངས་ཏེ་གསུངས་པའོ། །ལས་ལྷག་མ་
རྣམས་བུམ་པ་སོགས་ཇི་སྐད་གོང་དུ་གསུངས་པའི་ཆོ་གས་སྐུད་པ་ལྔས་དཀྲིས་ཤིང་མགྲིན་པ་
གོས་ཀྱིས་བཅིངས་པ་རྣམས་སོ། །སྐུད་པ་ལྔས་ནི་བུམ་པའི་མགུལ་ཆིངས་ཀྱི་གོས་ཀྱི་སྟེང་དུ་
དཀྲི་བ་ཡིན་ཞེས་བླ་མ་དག་གསུངས་འདིར་བུམ་པ་ལྔས་བྱ་བ་ཡིན་ན། དཀྱིལ་འཁོར་གྱི་ཕྱི་
རོལ་དག་གི་ས་ལ་ཤར་དུ་རྒྱལ་བའི་བུམ་པ་དང་དེའི་སྟེང་དུ་དྲུག་པ་རྣམ་པར་རྒྱལ་བ་དུང་ཆོས་
སོ༑ ༑བུམ་པ་བཅུས་དབང་བསྐུར་བྱ་བ་ལ་ཕྱོགས་བརྒྱད་དུ་བུམ་པ་བརྒྱད་དང༌། རྒྱལ་བ་དང་
རྣམ་རྒྱལ་བུམ་པ་ནི་ཤར་ནུབ་ཀྱི་བུམ་པའི་ཕྱི་རོལ་དུ་སོར་གཉིས་ཀྱི་མ་རེག་པར་བཞག་ཅིང༌།
ཤར་གྱི་རྒྱལ་བའི་བུམ་པའི་སྟེང་དུ་བཅུ་གཅིག་པ་རྣམ་རྒྱལ་ཆེན་པོའི་བུམ་པ་ནི་དུང་ཆོས་སོ། །
དེ་ལྟར་བུམ་པ་བརྒྱ་སྟོང་དུ་བྱས་ན་ཡང་རྣམ་རྒྱལ་ཆེན་པོའི་བུམ་པ་ནི་དུང་སྟེ་ཞི་རྒྱས་དང་ལས་
ཐམས་ཅད་པ་ལའོ། །དྲག་པོའི་ལས་ལ་ནི་ཐོད་པའོ། །དབང་དགུག་ལ་ཟངས་སམ་གསེར་གྱི་
སྣོད་དང༌། རེངས་རྨོངས་སོགས་ལ་ཁམ་ཕོར་དེར་བཞག་གོ། །བུམ་པ་རྣམས་ལ་ལས་དང་
རྗེས་མཐུན་གྱིས་སྐད་པས་བཅིངས་ཏེ། གོས་ཀྱིས་མགུལ་དཀྲིས་དང་ཁ་རྒྱན་ཤིང་ཡལ་འདབ་
དང་ལྡན་པ་རྣམས་སློབ་དཔོན་གྱིས་བཞག་པར་བྱའོ། །བུམ་པ་གཞན་དུ་རང་རང་གི་རིགས་ཀྱི་
ལྷ་སོ་སོ་བསྐྱེད་པ་དང༌། དུང་ཆོས་སུ་ལྷ་རྫོགས་པར་བསྐྱེད་པའི་རྣམ་རྒྱལ་ཆེན་པོའི་བུམ་པར་
གསུངས་པ་འདི་དང་། རྒྱུད་གཞན་ལས་བུམ་པའི་ཁར་འཇོག་པའི་དང་ཆོས་ནི་མཆོད་ཡོན་གྱི་
སྣོད་དུ་བཤད་ཀྱི་ལྷ་མི་བསྐྱེད་པས་དེ་དང་འདི་དོན་མི་འདྲ་ལ། འདིའི་ལས་བུམ་ཀྱང་དུང་ཆོས་
418

དུས་འཁོར་དབང་ལེ་འགྲེལ།
རྣམ་རྒྱལ་ཆེན་པོའི་བུམ་པ་འདིས་འཐུས་པ་སོགས་རྒྱུད་འདིའི་ཆོ་གའི་རྣམ་བཞག་མི་འདྲ་བ་
རྣམས་གཞན་དང་མ་འདྲེས་པར་བྱེད་དགོས་སོ་ཞེས་མཁས་པ་དག་གསུངས་སོ། །དེ་ནས་སློབ་
དཔོན་གཙོ་བོའི་ཤར་གྱི་ཞལ་དག་གི་མདུན་དུ་འདུག་སྟེ་སྒྲུབ་ཐབས་ལས་བྱུང་བ་ལྟར་སྡིག་
བཤགས་སོགས་སྔོན་འགྲོ་དང༌། དངོས་གཞི་དཀྱིལ་འཁོར་རྒྱལ་མཆོག་དང་ལས་རྒྱལ་མཆོག་
དང་ཐིག་ལེའི་རྣལ་འབྱོར་དང་ཕྲ་མོའི་རྣལ་འབྱོར་བཞི་རྫོགས་པར་བྱ་ལ། དེ་ནས་ཐབས་ཤེས་
ཀྱི་རྡོ་རྗེ་པདྨ་མཉམ་པར་སྦྱོར་བ་ལས་སྐྱེས་པའི་ཞིང་ཀུན་སྐད་ཅིག་ལ་རབ་བགྲོད་ཁྲོ་བོའི་
རྒྱལ་པོ་རྡོ་རྗེ་ཤུགས་ལ་སོགས་ལྔ་པོ་རྣམས་དག་གིས། མཁའ་ཁྱབ་ཡེ་ཤེས་ཀྱི་འཁོར་ལོ་སྤྱན་
དྲངས་ནས་ནི་མདུན་མཁར་བྱོན་པ་ལ་མཆོད་ཅིང་ཡེ་ཤེས་ཀྱི་འཁོར་ལོ་དེ་ཉིད་རྡུལ་ཚོན་དམ་
ཚིག་གི་དཀྱིལ་འཁོར་དུ་བསྒོམ་པ་དྭག་ལ་ཛཿ ཧཱུྃ་བཾ་ཧོས་དགུག་གཞུག་བཅིངས་མཉེས་སུ་བྱས་
ཏེ་རོ་མཉམ་དུ་བྱ་བ་ནི་དབང་གི་དོན་དུ་རྡུལ་ཚོན་ལ་རབ་ཏུ་གནས་པར་བྱ་བའི་ཆོ་གའོ། །
འདིར་དང་པོར་བདག་བསྐྱེད་རྫོགས་པར་བྱས་ནས། དཀྱིལ་འཁོར་ཉེར་བསྡུ་བྱས་ལ་རང་
གཙོ་བོ་ཡབ་ཡུམ་གྱི་རྣལ་འབྱོར་ལ་གནས་པས་རྡུལ་ཚོན་གྱི་དཀྱིལ་འཁོར་མདུན་དུ་བསྐྱེད་
པའི་དམ་ཚིག་པ་ལ་ཡེ་ཤེས་བསྲེ་བའི་དོན་དུ། རང་གི་ཐུགས་ཀ་ནས་སྤྲོས་པའི་རྡོ་རྗེ་ཤུགས་
ཀྱིས་ཡེ་ཤེས་ཀྱི་དཀྱིལ་འཁོར་སྤྱན་དྲངས་བ་རང་གི་སྤྱི་བོ་ནས་ཞུགས་ཏེ་ཐུགས་ཀར་ཆགས་པ་
ཆེན་པོའི་མེས་ཞུ་བ་བྱང་སེམས་ཀྱི་རྒྱུན་ཡུམ་གྱི་པདྨར་ཕྱུར་བ་ལས་རྟེན་དང་བརྟེན་པའི་
དཀྱིལ་འཁོར་ཡོངས་རྫོགས་སུ་གྱུར་པ་ནི་རྡོ་རྗེ་པདྨ་ཡང་དག་པར་སྦྱོར་བ་ལས་སྐྱེས་པའི་དོན་
ཡིན་ལ་དེ་ཉིད་རྡོ་རྗེ་ཤུགས་ཀྱིས་ཡུམ་གྱི་པདྨ་ནས་དྲངས་ཏེ། རྡུལ་ཚོན་དམ་ཚིག་གི་དཀྱིལ་
འཁོར་ལ་རོ་མཉམ་བྱ་བ་ཡིན་པར་དམ་པ་དག་གསུངས་སོ། །དེ་ནས་དཀྱིལ་འཁོར་མཆོད་
པའི་དོན་དུ་དཀྱིལ་འཁོར་གྱི་ཕྱི་རོལ་ཤར་དུ་རྣམ་རྒྱལ་བུམ་པའི་མདུན་དུ་ཁྲུ་གང་བའི་མཆོད་
པའི་མཎྜལ་བྱས་པ་དེར། ཨོཾ་ཨཱཿ ཧཱུྃ་ཧོ་ཏཱི་དྷཱ་ཧུ་ཀཻ་ཤྭ་ར་ཀཱ་ལ་ཙཀྲ་ཨཉྙཾ་པྲ་ཏཱི ཙྪ་སོགས་གསོལ་བ་
419

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འདེབས་པའི་མཆོད་ཡོན་འབུལ་བ་དང་། དྲི་ལ་སོགས་པ་དང་ཞབས་བསིལ་དབུལ་བར་བྱའོ།།
དེ་བཞིན་ཕྱོགས་དང་ཕྱོགས་བྲལ་ཐམས་ཅད་དུ་ཡང་ལྷ་སོ་སོ་ལ་ལྷ་བཤོས་སོགས་མཆོད་པ་
ཐམས་ཅད་འབུལ་བར་བྱ་བ་ནི་དཀྱིལ་འཁོར་གྱི་ཕྱི་རོལ་དུ་བྱ་བ་ལས། རྡུལ་ཚོན་དངོས་ལ་མེ་
ཏོག་སོགས་དབུལ་ཞིང་དོར་བར་མི་བྱ་སྟེ། དོར་ན་རྡུལ་ཚོན་བསུབས་པར་འགྱུར་ཞིང༌། རབ་
ཏུ་གནས་པར་བྱས་པའི་རྡུལ་ཚོན་བསུབས་པ་ནི་མཆོད་རྟེན་འཇིག་པའི་ལས་སུ་གཏོགས་པར་
འགྱུར་རོ། །དེས་ན་རིགས་ཡོངས་སུ་བརྟག་པའི་མེ་ཏོག་དོར་བ་ཡང༌། དཀྱིལ་འཁོར་གྱི་ཕྱི་
རོལ་ཤར་སྒོ་རུ་རྣམ་རྒྱལ་བུམ་པའི་སྟེང་དུ་རིགས་ལྔའི་མཚན་མ་བྱས་པ་དེར་དོར་བ་ཡིན་གྱི་
དཀྱིལ་འཁོར་དངོས་ལ་མ་ཡིན་ཏེ་དཀྱིལ་འཁོར་དངོས་ལ་དོར་དགོས་ན། ཁྲུ་སྟོང་གི་དཀྱིལ་
འཁོར་ལ་སློབ་མས་དོར་བའི་མེ་ཏོག་དཀྱིལ་འཁོར་མཐའི་རྡོ་རྗེ་འབར་བ་སྤངས་ནས་ལྷ་
གནས་གང་དུ་ལྷུང་བར་འགྱུར་ཏེ། དེ་ལ་དེའི་རྡོ་རྗེ་འབར་བ་ཡང་རྐང་པ་བཅས་པའི་ཁྲུ་བརྒྱར་
འགྱུར་བས་དེ་ལས་བརྒལ་ནས་རིགས་ཀྱི་ཕྱོགས་རྣམས་སུ་མེ་ཏོག་ལྷུང་བ་ནི་ལྷའི་བྱིན་གྱིས་
རླབས་མ་གཏོགས་པར་འབྱུང་བ་མ་ཡིན་ནོ། །རྒྱུད་གཞན་དུ་ཁྲུ་གང་བ་སོགས་ཀྱི་དཀྱིལ་
འཁོར་དུ་དཀྱིལ་འཁོར་དངོས་ལ་མེ་ཏོག་དོར་བར་གསུངས་པའང་ཡོད་དེ་དགག་དགོས་ཤེས་
ན་འདི་དང་དེ་དག་དོན་འགལ་མེད་ཡིན་ནོ། །དེ་ནས་མཆོད་པ་ཕུལ་བ་ལ་སོགས་པའི་སྔགས་
གསུངས་པ། ལྷ་དང་ལྷ་མོ་རྣམས་ནི་ཐམས་ཅད་དག་གི་རང་རང་མིང་གི་སྔོན་དུ་ཨོཾ་ཞེས་བྱ་
བར་འགྱུར་བ་སྟེ། སྦྱིན་སྲེག་ལ་ནི་མཆོད་སྔགས་སོགས་ཀྱི་ཐ་མར་སྭཱ་ཧྭའི་མཐའ་ཅན་ནོ། །
ཐམས་
མཆོད་པ་དག་ལ་ནཱ་མཉྫུའི་མཐའ་འོ། །འདིར་སྙིང་པོའི་སྔགས་ནི་སྭཱ་ཧུའི་མཐའ་ཅན་སྦྱིན་སྲེག་
ལ་སྟེ་དེ་བཞིན་ཉིད་དུ་མཆོད་པ་དག་ལ་ན་མཿའི་མཐའ། ཞེས་པའི་དོན་ཡིན་ནོ། །ཛཿ ཧཱུཾ་བཾ་ཧོ་
ཞེས་པའི་མཐའ་རྟེན་འདི་རྣམས་ནི་ལྕགས་ཀྱུ་དང་ཞགས་པ་ལ་སོགས་རིམ་པས་ཡོངས་སུ་
420

དུས་འཁོར་དབང་ལེ་འགྲེལ།
བཀོད་པའི་ཕྱག་རྒྱའི་དོན་དང་ལྡན་པ་རྣམས་ནི་ལྷ་རྣམས་སྤྱན་དྲངས་པ་དང་གཞུག་པ་དང་
བཅིངས་པ་དང་མཉེས་པ་ལའོ། །མཆོད་ཡོན་སྦྱིན་པ་ལ་ཡང་ཨི་དྭ་གྲྀཧྞ་གྲྀ ཧྞ་ཨཧཱུྃ་ཀཾ་མེ་
ཞེས་པར་འགྱུར་ཏེ། ཨི་དཾ་འདི་གྲྀཧྞ་ལན་གཉིས་བརྗོད་པ་ཟུངས་ཟུངས་ཨཉྙཾ་ཀཾ་མཆོད་ཡོན་
མེ་བདག་གི་ཞེས་པ་སྟེ་བདག་གི་མཆོད་ཡོན་འདི་ཟུངས་ཟུངས་སམ་དོན་གྱིས་བཞེས་བཞེས་
ཞེས་པའོ། །རྒྱས་པ༵་ལ་ནི་སྭཱ་ཧཱའི་མཐའ་རྟེན་བྱས་པ་ཡི་སྔགས་སུ་འགྱུར་ཏེ་རླན་དང་བཅས་
པའི་རང་བཞིན་གྱི་ཡི་གེའོ། །ཀྱེ་མི་བདག་ཞི་བ་ལ་ནི་འདི་ལྟར་ན་མའི་མཐའ་ཞེས་པ་ཆུའི་
རང་བཞིན་ནོ། །དགུག་པ་ལ་ནི་བོ་ཥཊ་མཐའ་རུ་འགྱུར་ཏེ་མེ་དང་སའི་རང་བཞིན་ནོ། །བ༵་ཥཱ
ཊ་མཐའ་ཡང་དབང་ལ་འགྱུར་ཏེ་མེའི་རང་བཞིན་ནོ། །དེ་བཞིན་ཉིད་དུ་ནི་ཧཱུཾ་ཡིག་མཐའ་
ཅན་མངོན་སྤྱོད་དབྱེ་བསྐྲོད་བསད་པ་ལ་སྟེ་རླུང་དང་མེའི་རང་བཞིན་ནོ། །རང་བཞིན་ཡོན་
ཏན་དབང་གིས་ཕཊ་ཡིག་གི་མཐའ་ཅན་ནི་ཕུར་བུས་གདབ་པ་དང༌། རེངས་པ་སོགས་ལའོ་
ཞེས་པ་ལྷུན་པོ་དང་སའི་རང་བཞིན་ནོ། །རྨོངས་པ་ལ་ཡང་རླུང་དང་སའི་རང་བཞིན་ནོ། །ཡང་
ན་ཐམས་ཅད་དུ་གསད་པ་སོགས་དབྱེ་བསྐྲད་དང༌། རྨོངས་རེང་ཕུར་གདབ་དྲུག་ཀར་ཧུཾ་ཐུང་
དང་ཕཊ་མཐའ་བྱ་སྟེ། ལས་ཀྱི་བཟླས་པ་དང༌། ལས་སྒྲུབ་པའི་སྦྱིན་སྲེག་དང་མཆོད་པ་སོགས་
ལ་དེ་ལྟར་སྔགས་པས་བྱའོ། །དེ་ནས་ལས་སྒྲུབ་པའི་ལྷའི་ཁ་དོག་གསུངས་པ། ཞི་རྒྱས་ལ་ལྷ་
ཁ་དོག་དཀར་པོ་དང་། དབང་དགུག་ལ་དམར་པོ་དང་། གསད་བསྐྲད་དབྱེ་བ་ལ་ནགྭ་པོ་དང༌།
རྨོངས་རེངས་ཕུར་གདབ་ལ་མཆོག་གི་གསེར་དང་མཚུངས་པ་སེར་པོ་དག་སྟེ་ལས་ཀྱི་དབྱེ་བ་
དྭག་གིས་སྔགས་ཀྱི་ཁ་དོག་དང་འོད་ཟེར་ཀྱང་དེ་བཞིན་དུ་ཤེས་པར་བྱའོ། །དེ་ནས་དཀྱིལ་
འཁོར་གྱི་ཁྱབ་བྱེད་རྣམ་པར་དག་པའི་ས་བོན་ནམ་གཞི་ལྟ་བུ་གང་ཡིན་པ་གསུངས་པ། འདིར་
ཤཱར་དུ་རླུང་རྣམ་པར་དག་པས་དཔ༵ ལ་ལྡན་ཐུགས་ཀྱི་རྡོ་རྗེ་དག་ནི་སྤྲིན་ནག་པོ་དང་མཚུངས་
པ་ཁ་དོག་ནག་པོའི་རྩ་ཞལ་ནི་ཤར་གྱི་སའི་ཆ་ཀུན་ཏུ་ཁྱབ་པར་བྱེད་པའོ། །བྱང་དུ་ཆུ་ཁམས་
421

༼ཞ༽མི་སྔམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
&དག་པ་སྐུ་ཡི་རྡོ་རྗེ་དང༌། ལྷོ་རུ་མེ་དག་པ་གསུང་གི་རྡོ་རྗེ་དང༌། ནུབ་ཏུ་ས་དག་པ་ཡང་ནི་རང་
གི་རིགས་ཀྱི་Yཕྱོགས་སུ་གནས་པ་ཡེ་ཤེས་རྡོ་རྗེ་སྟེ། འདི་དག་གི་ཁ་དོག་ནི་རིམ་པ་བཞིན་དུ་
དཀར་དང་དམར་དང་སེར་པོ་དག་ནི། རིགས་ཀྱི་དབང་གིས་རང་རང་གི་ཕྱོགས་བྱང་དང་ལྷོ་
དང་ནུབ་ཀྱི་ས་ཡི་ཆ་ལ་ཁྱབ་པར་བྱེད་པར་འགྱུར་རོ། །རང་རིགས་ཕྱོགས་སུ་གནས་པ་ནི་
མཐའི་གསལ་བྱེད་དེ་གོང་མ་གསུམ་ལའང་ཤེས་པར་བྱ་བ་འདི་འདྲ་སྐབས་ཀུན་དུའང་འབྱུང་
ངོ་༑ ༑དེ་བཞིན་རིམ་པར་སྒྲ་གཅན་ཟླ་བ་ཉི་མ་དུས་མེ་དག་པས་ཞལ་བཞིའི་དབྱེ་བས་སའི་
ཆར་ཤེས་པར་བྱའོ། །ཁམས་བཞི་པོ་དེ་དག་གི་སྐྱེ་གནས་རླུང་གི་ཨི་མེ་ཡི་རྀ་ཆུ་ཨུ་དང་ས་ཡི་
ལྀའོ། །དེ་བཞིན་དུ་ཁམས་དེ་དག་གི་ལྷ་རྣམས་དྭག་གི་སྐྱེ་བའི་གནས་ས་བོན་ནི་ཀྱེ་མི་ཡི་
བདག་པོ་འདུ་བྱེད་དོན་གྲུབ་སོགས་ཀྱི་ཨི་རྀ་ཨུ་ལྀ་རིམ་བཞིན་ཤེས་པར་བྱའོ། །ཨ་ཡིག་ནམ
མཁའི་སྐྱེ་གནས་རྣམ་ཤེས་ཕུང་པོའི་རང་བཞིན་ནོ། །དེ་ལྟར་རང་བྱུང་རྩ་བའི་དབྱངས་ཨ་ཨི་
རྀ་ཨུ་ལྀ་ལྔ་ནི་མཁའ་རླུང་མེ་ཆུ་ས་ལྔ་དང༌། རྣམ་ཤེས་འདུ་བྱེད་ཚོར་བ་འདུ་ཤེས་གཟུགས་ཀྱི་
ཕུང་པོ་ལྔ་ཡིན་པས་ཁྱབ་བྱེད་ལྔ་པོ་འདིས་གཞི་ལམ་འབྲས་བུའི་ཆོས་ཀུན་བསྡུས་ཏེ། རྣམ་
ཤེས་ཡེ་ཤེས་གཅིག་ཏུ་སྦྱོར་བ་དང༌། ནམ་མཁའ་སྟོང་པ་གཅིག་ཏུ་སྦྱོར་བས་འདི་ལྔས་ཐམས་
ཅད་ལ་ཁྱབ་པ་ཡིན་པས་མ་དག་པའི་ཕུང་ཁམས་དང་སྒྲིབ་བྲལ་གྱི་ཕུང་ཁམས་གང་ལའང་ས་
བོན་འདི་དག་སྤྱིར་གྱུར་པ་སྟེ་རྩ་བ་གཞོམ་མེད་ལྔ་དང་དབྱངས་ཡིག་ལྔའོ། །རིགས་ལྔ་པོ་དེ་
ལས་སྤྲོས་ནས་རིགས་དྲུག་དང་སོ་དྲུག་དང་རིགས་བརྒྱ་དང་བསམ་ཡས་སྒྱུ་འཕྲུལ་དྲ་བའི་
རིགས་ཀྱི་བར་དུ་འགྱུར་ལ། རིགས་ལྔ་ཡང་སྐུ་གསུང་ཐུགས་ཡེ་ཤེས་རྡོ་རྗེའི་རིགས་བཞིའམ།
སྐུ་གསུང་ཐུགས་ཀྱི་རིགས་གསུམ་མམ། ཐབས་ཤེས་ཀྱི་རིགས་གཉིས་དང་། ཟུང་འཇུག་ངོ་བོ་
ཉིད་སྐུ་གསང་ཆེན་རིགས་གཅིག་ཏུ་འགྱུར་བ་ཡིན་པས་ཡི་གེ་འདི་དག་གིས་ཆོས་སྒོ་བསམ་
གྱིས་མི་ཁྱབ་པའི་གནས་མཚོན་པར་འགྱུར་རོ། །དེ་ནས་ཕྱག་རྒྱས་གདབ་པའི་དོན་དུ་ཕྱག་
422

དུས་འཁོར་དབང་ལེ་འགྲེལ།
རྒྱའི་ས་བོན་གསུངས་པ། ཨོཾ་ཨཱཿ ཧུཾ་ནི་སྐུ་གསུང་ཐུགས་ཀྱི་ཕྱག་རྒྱ་གསུམ་སྟེ་དཔྲལ་བར་ཨོཾ་
དཀར་པོ། མགྲིན་པར་ཨཱཿ དམར་པོ། ཐུགས་ཀར་ཧཱུཾ་ནག་པོ་གསུམ་ནི་ཐབས་ཀྱི་ཕྱག་རྒྱའོ། །
ཤེས་རབ་ཀྱི་ལྟེ་བར་སྭཱ། གསང་བར་ཧྭའི་ཡི་གེའམ་ཚིག་འབྲུ་དང་བཅུས་པ༵་ཕལ་ཆེར་
དབྱངས་རིང་པོའི་དབྱེ་བ་ལས་ཀྱང་ལྔ་སྟེ་ཟླ་རྐང་དང་པོ་དང་བཅུ་གསུམ་པར་ལྔ་ཡིན་པ་
བཞིན་དུ་ལྔ་དང༌། ཉི་མར་དུས་ཞེས་པ་ལྟར་ན་ཉི་རྐང་གསུམ་གྱི་གྲངས་འབྲུ་གསུམ་མོ། །རྩ་
བར་སྡེབ་སྦྱོར་གྱི་དབང་གིས་སྭ་ཧ་ཐུང་ངུར་བྱས་པ་དེ་རིང་པོར་གོ་ཕྱིར་རིང་པོའི་དབྱེ་བ་ཞེས་
གསུངས་སོ། །དེ་བཞིན་ཧཱུཾ་ཐུགས་ཀྱི་ཞལ། ཨཱཿ གསུང་གི་ཞལ། ཨོཾ་སྐུའི་ཞལ་ཧོཿ ཡེ་ཤེས་ཀྱི་
ཞལ་ཏེ། རང་གི་ཞལ་བཞི་པོ་རྣམས་ཀྱི་ཡི་གེའོ། །གང་གིས་གཙོ་བོ་རྒྱས་འདེབ་བྱེད་འབྲུ་གོང་
བསྟན་ལྔ་དང༌། དེ་ལས་གཞན་པ་དག་ཀྱང་རྒྱས་འདེབ་བྱེད་དེ་བཞིན་དུ་གཞོམ་དུ་མེད་པ༵་
སྟོང་པ་ཆེན་པོ་འགྱུར་མེད་ལྔ་པར་འགྱུར་རོ། །ཨཱ་ལ་སོགས་པ་དབྱངས་དྲུག་དང་བཅས་པའི་
ཏཱཾ་ཡིག་སོགས་དྲུག་སྟེ་རོ་རྐང་ཞེས་ཡན་ལག་གི་སྔགས་རྐང་པ་དྲུག་ན་མཿ༔ སོགས་ཀྱི་མཐའ་
རྟེན་དྲུག་དང་བཅས་པ་ནི་དཔལ་ལྡན་ཡན་ལག་དྲུག་ཏུ་འགྱུར་ཏེ། ༀ་ཧཱུཾ་ན་མཿ ཞེས་པ་ཞི་བ་
དང༌། ༀ་ཧཱུྃ་སྭཱ་ཧཱ་ཞེས་པ་རྒྱས་པ་དང༌། ༀ་ཧཱྃ་བོ་ཥ་ཊ་དགུག་པ། ༀ་ཧཱྃ་ཧཱུཾ་མངོན་སྤྱོད་དབྱེ་
བསྐྲད། ཨོྃ་ཧྲོ་བ་ཥཊ་དབང༌། ཨོཾ་ཧྲཕཊ་ཅེས་པ་རྨོངས་རེངས་མཐའ་ཅན་ཏེ། གྲངས་ཀྱི་རིམ་
པ་དེ་བཞིན་སྙིང་ག་དང་མགོ་བོ་དང་། གཙུག་ཏོར་དང༌། ཡན་ལག་རྣམས་ལ་གོ་ཆ་དང༌། མིག་
དང༌། ཕྱོགས་ཀུན་དུ་མཚོན་ཆ་དགོད་པའི་སྔགས་དང་ས་བོན་ཏེ། རིམ་བཞིན་ས་ཆུ་མེ་དང་
རླུང་དང་སྟོང་པ་དང་ཡེ་ཤེས་ཀྱི་དབྱངས་དྲུག་དང་བཅས་པ་ཧཾ་ཡིག་གི་སྔགས་ཉིད་དེ་ལྟར་
ཡན་ལག་དྲུག་གོ། །ས་བོན་ཕྲུ་གྱི་ཡི་གེ་ནི་སྣ་ཚོགས་ཡུམ་གྱིར་འགྱུར་ཏེ་དེའི་ས་བོན་ནོ། །
རྣམ་བཅུ་བརྩེགས་པའི་སྔགས་སམ་རྣམ་བཅུ་དབང་ལྡན་གྱི་སྔགས་ཞེས་ཀྱང་བྱ་སྟེ། འདི་ནི་
རྒྱལ་བ་དུས་ཀྱི་འཁོར་ལོ་ཤེས་རབ་མ་དང་བཅས་པ་དྭག་གི་སྔགས་ཏེ་སྔགས་ཀྱི་རྒྱལ་པོའོ། །
423

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཧུཾ་ཡིག་ནི་གཙོ་བོ་ཡབ་ཀྱི་ཡེ་ཤེས་ཀྱི་ས་བོན་ཏེ་ཤེས་རབ་དང་ཐབས་སོ་སོར་བསྐྱེད་པའི་ཚེ་
ཡབ་བསྐྱེད་པའི་ས་བོན་ནོ། །སྙིང་པོ་དག་ཀྱང་བརྩེགས་པ་ཆེན་པོའི་སྔགས་གོང་བཤད་རྣམ་
བཅུ་བརྩེགས་པའམ་རྣམ་བཅུ་དབང་ལྡན་གྱི་སྔགས་དེ་ཉིད་དེ་བཟླ་བྱའི་སྙིང་པོའ ང་དེ་ཡིན་ལ།
དེ་ནི་རྡོ་རྗེ་བཞི་ཡི་ཞལ་གྱི་སྔགས་ཨོཾ་ཨཱཿ་ཧཾ་ཧོ་དང་བཅས་པ་སྟེ་སྙིང་པོའི་དམ་པའོ། །ཧཱུཾ་ཡིག་
ལ་སོགས་ཡན་ལག་དྲུག་པོ་སྐུ་ཡི་རྡོ་རྗེ་ཨོཾ་ཡིག་དང་པོར་ལྡན་པ་འདི་ནི་ཉེ་སྙིང་པོ་ཞེས་པ་ཉེ་
བའི་སྙིང་པོ་ཡིན་ཏེ། ༀ་ཧྭཱ་ཧྭཱ་ཧཱུྃ་ཧཱུྃ་ཧཱུྃ་ཧྲ ཞེས་པ་འདི་སྐྱེད་པའི་རིམ་པས་ལས་ཐམས་ཅད་སྒྲུབ་
པ་ལ་སྟེ། ཧཱུྃ་ཧཱུྃ་ཧཱུྃ་ཧྲི་ཧཱྃ་ཧྲ༔ ཞེས་སྡད་རིམ་དུ་བཟླས་ན་དྲག་པོའི་ལས་སུ་འགྱུར་རོ། །གཞན་
ལྷ་དང་ལྷ་མོ་རྣམས་ཀྱི་ཕྲེང་བའི་སྔགས་ནི་དེ་བཞིན་གཞན་དུ་འགྱུར་ཏེ། སྔགས་དེ་ཡང་ལས་
ཀྱི་དབྱེ་བ་དུ་མ་ཡིས་རྣམ་པ་མང་པོ་ཡི་སྔགས་ཀྱི་ཚིག་དུ་མར་འགྱུར་བ་ཤེས་པ༵ ར་བྱ་སྟེ་རྐང་
པ་དོན་གཉིས་པ་ལ་སོགས་པ་བཞིན་ནོ། །དུས་ཀྱི་འཁོར་ལོ་ཡི་དཀྱིལ་འཁོར་འདིར་ནི་ས་ལ་
སོགས་པ་འབྱུང་བའི་རང་བཞིན་ཡོན་ཏན་དབང་གིས་ལྷ་དང་ལས་ཀྱི་སྔགས་རྣམས་ཐམས་
ཅད་བཤད་པ་ཡིན་ཏེ། སྒྲུབ་ལེའི་ཚིགས་བཅད་བརྒྱ་རེ་བརྒྱད་པ་སོགས་འཆད་འགྱུར་ལས་
ཀྱང་བརྗོད་པར་འགྱུར་བ་དག་གིས་སོ། །དེ་ལྟར་རྒྱུད་གཞན་ཐམས་ཅད་ལ་ཡ༴ཡང་ངེས་པའོ། །
ད་ནི་ལྷ་རྣམས་ཀྱི་མཆོད་པ་གསུངས་པ། སྔར་བརྗོད་པ་བཞིན་དུ་མདུན་དུ་ལྷ་རྣམས་བསྒོམ་པ་
ལ་ཡེ་ཤེས་པ་རོ་མཉམ་དུ་བསྲེས་ནས། སྔར་བཤད་མཆོད་པའི་སྔགས་རྣམས་ཀྱི་མཆོད་ཡོན་
སོགས་ཀྱིས་མཆོད་པར་བྱ་སྟེ། མཆོད་པའི་དོན་དུ་དང་པོར་ཙན་དན་ལ་སོགས་པའི་དྲི་ཡི་ཆུ་
མཐེ་བོ་དང་མིང་མེད་ཀྱིས་བཟུང་ནས། དྲིའི་ཐིགས་ལེ་བཀོད་པའི་མཎྜལ་རྡུལ་ཚོན་གྱི་དཀྱིལ་
འཁོར་གྱི་ཕྱི་རོལ་དུ་བྱས་ལ་དེར་གཙོ་བོ་ལ་སོགས་པ་ལྷ་ཐམས་ཅད་ལ་མཆོད་པར་བྱའོ། །དེ་
ཡང་ལྷ་ཐམས་ཅད་ཀྱི་རང་རང་གི་མིང་གི་དང་པོར་ཨཾ་སྦྱིན་ཞིང༌། ལས་ཐམས་ཅད་ཀྱི་མཆོད་
པ་ལ་མིང་གི་མཐར་ན་མ༔ཞེས་པར་འགྱུར་ཞིང༌། རྒྱས་པ་སོགས་ལ་སྭཱ་ཧཱ་མཐར་སྦྱར་བར་
424

དུས་འཁོར་དབང་ལེ་འགྲེལ།
བྱའོ། །འདིར་ལས་ཐམས་ཅད་པ་ལ་མཆོད་པའི་སྔགས་རྩ་རྒྱུད་ལས་གསུངས་པ། ༀ་བུདྡྷ་ཡ་
ན་མ༔ སོགས་མཆོད་ཡུལ་ཐམས་ཅད་ཀྱི་མཚན་དང་སྦྱར་བའི་སྔགས་འགྲེལ་པ་ལས་གསུངས་
པ་ལྟར་རོ། །འདིར་མཆོད་ཡོན་དང་ཉེར་སྤྱོད་ལྷ་རེ་རེ་བཞིན་རྐང་ཐོན་དུ་དབུལ་ན་ལེགས་
མོད་ཀྱི་ཤིན་ཏུ་མང་བས་དེ་ལྟར་བགྱིད་དཀའ་བ་ལ་མཆོད་པ་ཅི་འབྱོར་བྱས་ནས་ལྷ་སོ་སོ་ལ་
མཉེས་པར་ཕུལ་བར་མོས་པས་སྔགས་ཅི་རིགས་སྦྱར་བ་བླ་མ་གོང་མ་དག་གི་ཕྱག་བཞེས་
བཞིན་བྱའོ། །དེ་ནས་མཆོད་པའི་དངོས་པོ་ཚན་གྲངས་སུ་བྱས་པ་དུ་མ་གསུངས་པ། ཨིནྡྲ་ནཱི་
ལ་སོགས་རིན་ཆེན་སྣ་ཚོགས་དང༌། གསེར་གྱི་མེ་ཏོག་དང་ཟླ་བ་ལྟ་བུའི་དངུལ་གྱི་མེ་ཏོག་
སོགས་སྣ་ཚོགས་དང་ནི་ཁ་དོག་ལྔ་ལྡན་རྣམ་པ༵་མང་པོའི་གོས་བཟང་པོ་དང༌། དྲི་མཆོག་
རྣམས་དང༌། སྤོས་བཟང་པོ་དང་།མར་མེ་དང་། དྲིལ་བུ་དང༌། མེ་ལོང་དང༌། བླ་རེ་དང་ནི་
རྣམ་པ་མང་པོའི་འབྲས་བུ་དང་བ་དན་ཁ་དོག་ལྔ་པ་སོགས་དང༌། གར་དང་རོལ་མོ་ཡིས་རྣམ་
པར་བཀྲ་བའི་མཆོད་པ་བྱས་ཏེ་གཞན་ཕྱི་ནང་གི་མཆོད་པ༵་རྣམ་པ་བཅུ་དག་ཀྱང་འཆད་
འགྱུར་ལྟར། བདག་ཉིད་ཀྱི་ཇི་ལྟར་ནུས་པས་ཇི་ལྟར་རྒྱུད་ལས་གསུངས་པ་བཞིན་མཆོད་པ་
བྱས་ཏེ། དེ་ནས་རྡོ་རྗེ་སློབ་དཔོན་དག་གི་ཞབས་ཀྱི་རྩ་བར་མཆོག་གི་སློབ་བུ་ཡིས་ཡོན་ནི་
རང་གི་སྒོ་གསུམ་དྭག་པའི་སླད་དུ་དབུལ་བར་བྱ་སྟེ། ལུས་དང་ངག་དང་སེམས་རྣམ་པར་
དྭག་པ་གསུམ་གྱིས་ཅི་འབྱོར་པའི་རྫས་དང་བདག་ཉིད་ཀྱི་ལུས་དང་བུ་དང་བུ་མོ་དང་བཅས་
པ་དང༌། གལ་ཏེ་རང་ལ་བུ་མོ་མེད་ན་རང་གི་རིགས་སམ་གཞན་གྱི་རིགས་ལས་སྐྱེས་པའི་
གཞོན་ནུ་མ་རིགས་བཟང་དབུལ་བར་བྱའོ།... །དེ་ལྟར་ཡོན་ཕུལ་ཏེ་གསོལ་བ་གདབ་པ་ནི། དེ་
རིང་ཉིད་ནས་མི་བཟད་འཁོར་བས་འཇིགས་པ་བདག་ནི་རྒྱལ་བ་རྣམས་ལ་བྱང་ཆུབ་མཆོག་
ཐོབ་པའི་བར་དུ་སྐབས་སུ་ལྷག་པར་མཆིའོ། །རྒྱལ་བ་ཀུན་གྱི་གདུང་འཛིན་རྡོ་རྗེ་སློབ་དཔོན་
ཁྱེད་ཀྱི་ཞབས་ཀྱི་ཆུ་སྐྱེས་ངེས་པར་སྲིད་པའི་འཇིགས་འཕྲོག་དྭག་ལ། ལུས་ངག་སེམས་ནི་
425

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དྭག་པས་སྐྱབས་སུ་མཆི་ཞིང་གསོལ་བ་འདེབས་སོ། །ཞེས་པས་ཚིག་འདིས་གསེར་དང་
བཅུས་པའི་མེ་ཏོག་དྭག་གིས་མཎྜལ་བྱས་ནས་བླ་མ་ལ་ནི་གསོལ་བ་གདབ་པར་འགྱུར་ལ།
དེ་ནས་རྒྱལ་བ་རིགས་དྲུག་གི་གོ་འཕང་ལ་གནས་པའི་སྨོན་ལམ་གདབ་ཅིང་དམ་བཅའ་བཟུང་
བ་ནི། འདོད་པའི་ལྷ་རྡོ་རྗེ་ཡི་རིགས་ལ་ནི་ཡིག་ལྔ་ཡི་གེ་དྲུག་གི་རང་བཞིན་མཚོན་པ་རྡོ་རྗེ་
དང་དྲིལ་བུ་དང༌། ཕྱི་དང་ནང་གི་ཡབ་དང་ཡུམ་གྱི་སྐུ་གསུང་ཐུགས་ཀྱི་ཕྱག་རྒྱ་དང་བླ་མ་དྭག་
ཀྱང་མི་འབྲལ་གུས་པས་སྤྱི་བོས་གཟུང་བར་བགྱིའོ། །རིན་ཆེན་རིགས་ལ་ནི་བསོད་ནམས་
ཀྱི་སླད་དུ་སྦྱིན་པ༵་རྣམ་པ་བཅུ་སྦྱིན་པར་བགྱི་སྟེ།རིན་ཆེན་ལྕགས་ཟས་བ་ལང་རྟ། །གླང་ཆེན་
བུ་མོ་ནོར་འཛིན་དང༌། །འདོད་པའི་ཆུང་མ་རང་གི་ཤ །སྦྱིན་པ་རྣམ་པ་བཅུ་རུ་འདོད། །ཅེས་པ་
སྟེ་རིན་ཆེན་ལྔ་སྟེ་དབང་སྔོན་པད་རག་མར་གད་ཆུ་ཤེལ་ཀར་ཀེ་ཏ་ལྔ་དང༌། ལྕགས་ལྔ་ནི་
གསེར་དངུལ་ཟངས་ལྕགས་ཁབ་ལེན་ལྔ་ལ་བཤད། ནོར་འཛིན་ནི་ས་གཞི་སྦྱིན་པ་སྟེ་གཞན་
རྣམས་གོ་སླའོ། །ཡིད་བཞིན་གྱི་ནོར་བུ་བསྒྲུབ་ནས་སེམས་ཅན་ཐམས་ཅད་ལ་ཅི་འདོད་སྦྱིན་
པར་བགྱིའོ་སྙམ་དུ་སྨོན་པའོ། །འཁོར་ལོ་ཡི་རིགས་འདི་ལ་རྒྱལ་བ་མཆོག་རྣམ་སྣང་གི་དམ་
ཚིག་བསྐྱང་བར་བྱ་བ་ནི་བདུད་རྩི་ལྔ་དང་གོ་ཀུ་ད་ཧ་ན་སྟེ་ཤ་ལྔ་བསྟེན་པ་དང་། ནང་དུ་ཕུང་
པོ་དང་དབང་པོའི་ཚོགས་པ་བསྲུང་བར་བགྱི་བར་སྨོན་པའོ། །རལ་གྲི་ཡི་རིགས་ལ་ནི་བླ་མ་
དམ་པ་དང་སངས་རྒྱས་བྱང་སེམས་རྣམས་དང་གཞན་རྣམས་ལ་ཡང་ཡོ་བྱད་ཐམས་ཅད་ཀྱིས་
མཆོད་པར་བགྱི་སྟེ་གསལ་བར་ཆུ་སྐྱེས་པདྨའི་རིགས་ལ་རིགས་དང་རིགས་མ་ཡིན་པ་ལ་
མངོན་པར་བགྲོད་པ་ན་ཡང༌། པདྨ་ལ་རིག་པས་ཁུ་བ་མི་ཉམས་པར་འཛག་པ་མེད་པའི་ཚུལ་
ཁྲིམས་ཚངས་པར་སྤྱོད་པའི་སྡོམ་པ་དག་ནི་བསྐྱང་བར་བགྱིའོ། །སེམས་ཅན་རྣམས་ནི་ཐར་
པའི་སླད་དུ་རྒྱལ་བ་སྐྱེད་མཛད་རྡོ་རྗེ་སེམས་དཔའི་རིགས་ལ་རྡོ་རྗེ་རྩེ་གཅིག་པ་ལྟར། སྟོང་
ཉིད་སྙིང་རྗེ་དབྱེར་མེད་པ་ཕྱག་རྒྱ་ཆེན་པོ་དོན་དམ་པའི་བྱང་ཆུབ་སེམས་ནི་བདག་གིས་
426

དུས་འཁོར་དབང་ལེ་འགྲེལ
བསྐྱེད་པར་བགྱིའོ་ཞེས་སྨོན་ལམ་གདབ་པར་བྱའོ། །དེ་ལྟར་སྨོན་ཅིང་དབང་བསྐུར་བའི་སླད་
དུ་གསོལ་བ་བཏབ་པས་བླ་མ་དགྱེས་བཞིན་པས། སློབ་མ་དམ་པ་ཁྲུས་བྱས་ཤིང་དྲི་བཟང་པོ་
ཡིས་ལུས་ལ་རྗེས་སུ་བྱུགས་པའི་བརྟུལ་ཞུགས་ཀྱི་ངེས་པ༵་དང་ལྡན་པ་དེ་ཉིད་དཀྱིལ་འཁོར་
གྱི་ཤར་གྱི་སར་ནི་བཞག་པར་བྱས་ཏེ། དངོས་གྲུབ་བརྟག་པའི་དོན་དུ་སོ་ཤིང་སྔགས་བརྗོད་
པའི་ཆོ་གས་རྒྱལ་བ་མཆོག་གི་རྡོ་རྗེ་ཨོཾ་ཨཱཿ ཧཱུཾ་འདི་དག་གིས་ལན་བདུན་མངོན་པར་བསྔགས་
པ༵་བྱས་ཏེ། སློབ་མའི་ལག་པར་རབ་ཏུ་སྦྱིན་པར་བྱ་ཞིང་སོ་ཤིང་དེ་ཉིད་སློབ་མས་གསོར་ནས་
མཎྜལ་དུ་ལྟོས་པ་མེད་པར་དོར་བར་བྱའོ། །ཕྱོགས་ཀྱི་ཆ་གང་དུ་ལྷུང་བ་དེ་དང་དེའི་ལས་རབ་
འབྱམས་འགྲུབ་པར་འགྱུར་ཏེ། ཕྱོགས་བརྒྱད་པོ་རྣམས་སུ་ཞི་སོགས་ལས་བརྒྱད་སྔར་བཤད་
པ་བཞིན་དུའོ། །དེ་ནས་ཁྱོར་ཆུ་ལན་གསུམ་ཕྱིན་པས་ཁ་དག་པར་བྱས་ཏེ། དཀྱིལ་འཁོར་
ཡོལ་བས་བསྒྲིབ་པའི་ཤར་གྱི་སར་སློབ་མ་ཁྲིད་ནས་ལྕེ་ལའང་བདུད་རྩི་ལྔ་སྦྱིན་པར་བྱའོ། །
དེ་ནས་ལྷ་དབབ་པའི་དོན་དུ་ངེས་པར་རྒྱལ་བ་མཆོག་གི་དམ་ཚིག་དག་གིས་བདུད་རྩི་ལྔ་དང་
སྒྲོན་མ་ལྔའི་སྤོས་བསྒྲུབ་ཟིན་པ་བདུག་པ་ནི་ལྷ་ཡེ་ཤེས་པ་སློབ་མ་ལ་དབབ་པའི་དོན་དུའོ། །
དབབ་པའི་སྔགས་ནི་གཙོ་བོར་ཧུཾ་གཱི་ཡི་གེ་གཅིག་སྟེ། དེ་ཉིད་མཐར་བཞག་པའི་ཨ་ར་ལ་
ཨོ་དང་བཅས་པ༵་ཁྲོ་བོའི་གཙོ་བོ་རྡོ་རྗེ་ཤུགས་བསྐུལ་བ་དང་དབབ་པར་བྱེད་པའོ། ཞེས་པ།
ཨ་ར་ར་ར་ར་ལ་ལ་ལ་ལ་བཛྲ་ཨཱ་བེ་ཤ་ཡ་ཧཱུཾ་ཞེས་པའི་སྔགས་འདི་ཉིད་བཟླས་པ་བྱེ་བ་དང་
སྦྱིན་སྲེག་འབུམ་བཅུས་སྔོན་དུ་བསྙེན་པ་བྱས་ན་དེས་འགྲུབ་པར་འགྱུར་ཏེ་དྲན་པ་ཙམ་གྱིས་
ཁྲོ་བོ་འབེབས་པར་བྱེད་དོ། །སྤྱིར་དབབ་པ་ལ་རྫ་ས་འབའ་ཞིག་གི་མཐུས་དབབ་པ་ནི། ཡི་
དྭགས་ཁར་ནི་གུ་གུལ་གཞུག །མར་ངོའི་ཡི་དྭགས་ཉིན་ཞག་ལ། །ཡི་དྭགས་མེས་བསྲེག་
བདུག་པས་ནི། །འགྲོ་བ་མ་ལུས་འབེབ་པར་བྱེད། །ཅེས་དང༌། ཐོད་པ་དེ་དང་གསེར་ཤིང་གི།།
འབྲས་བུ་མ་དུ་ལུང་ག་དང༌། །ཨ་ལ་ཙི་ཏྲ་ཤུ་དག་དང༌། །ཁྱིམ་བྱའི་སྒོ་ངས་བདུག་ན་འབེབས།།
427

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ཞེས་དཱ་རི་ཀས་དབང་གི་རབ་བྱེད་དུ་དྲངས་པ་ལྟ་བུའང་ཡོད་མོད་ཀྱི་དེ་ཙམ་དབབ་པ་མཆོག་
མ་ཡིན་ནོ། །འདིར་མཆོག་གི་དབབ་པའི་སྔགས་དོན་ནི། ༀ་ཨཱཿ ཧཱུཾ་རྡོ་རྗེ་གསུམ། ར་མེ་ལ་སའི་
ས་བོན་ཏེ། དེ་དག་ལ་ཡང་རྡོ་རྗེ་བཞི་དག་པས་ལན་བཞིར་བརྗོད་ཅིང༌། སྡིག་པ་བསྲེག་པ་
དང་ལྷ་རྒྱས་པའི་དོན་ནོ། །ཞེས་དང་དབབ་པའི་དམིགས་པ་ནི། སློབ་མ་གཙོ་བོར་བསྐྱེད་ནས།
རང་དུས་འཁོར་ཡབ་ཡུམ་སྙོམས་པར་ཞུགས་པའི་འོད་ཟེར་གྱིས་རྡོ་རྗེ་ཤུགས་བསྐུལ་བས། ཡེ་
ཤེས་པ་ཐམས་ཅད་བཀུག་སྟེ་སློབ་མའི་གཙུག་ཏོར་དུ་གཙོ་བོ་རྡོ་རྗེ་ཤུགས་དང་བཅས་པ།
སྙིང་གར་ནུས་མ། དཔྲལ་བར་སངས་རྒྱས་ཡབ་ཡུམ། མགྲིན་པར་སེམས་དཔའ་སེམས་མ་
ཐུགས་ཀྱི་སྒོ་སྐྱོང་བཅས་དང༌། ལྟེ་བར་གསུང་གི་ལྷ། གསང་བར་སྐུའི་ཁྲོ་བོ་ཡབ་ཡུམ། ལས་
ཀྱི་འཁོར་ལོ་ལ་ལྷ་ཆེན་བཅུ་གཉིས་དང༌། བྱ་བའི་འཁོར་ལོ་རྣམས་ལ་ཀླུ་དང་རབ་གཏུམ་མ་
རྣམས་ཐིམ་པར་བསྒོམ་ཞེས་བླ་མ་རྣམས་གསུངས་སོ། །ཕེབས་པའི་མཚན་མ་ནི་སློབ་མ་ལ་ཁྲོ་
བོའི་རྒྱལ་པོ་ཕེབ་པ་དག་ཏུ་གྱུར་ན། མཚོན་ཆས་མཛེས་པའི་ལག་པ༵་དྭག་གིས་བདུད་ཀྱི་
ཚོགས་རྣམས་ལ་བསྡིགས་པར་བྱེད་ཅིང༌། བརྟན་པ་དང་གཡོ་བ་གང་ལ་བསྣུན་པ་དེ་ཕྱེ་མ་
བརྒྱར་བྱེད་དོ། །བདུད་ཚོགས་ཆོས་ལ་འཚེ་བྱེད་གང་ལ་བསྡིགས་མཛུབ་ཀྱིས་བསྡིགས་པ་ཙམ་
གྱི་ས་ལ་འགྱེལ་ཞིང་དྲན་པ་མེད་པར་བརྒྱལ་བར་བྱེད་དོ། །དེ་བཞིན་དུ་རྐང་པས་གཡོན་
བརྐྱང་ལྭ་སོགས་སྟབས་རྣམས་དང་ནི། ལག་པས་ཕྱག་རྒྱ་རྣམ་པ་མང་པོ་བཅིང་པ༷་དག་གིས་
རྡོ་རྗེ་གར་གྱི་བཀོད་པ་དུ་མས་གར་བྱེད་དེ། སྔར་གར་གྱི་མཚན་ཉིད་ཅུང་ཟད་མི་ཤེས་པའི་
སློབ་མ་ལའང་ཁྲོ་བོ་ཕེབས་ན་དེ་ལྟར་རྡོ་རྗེའི་གར་དུ་མ་བྱེད་པར་འགྱུར་ལ། བར་སྣང་ལ་ཡང་
རྣམ་མང་བྱེད་པ་དུ་མས་གར་བྱེད་དོ། །དེ་བཞིན་གསུང་ནི་བཞད་པར་བྱེད་པ་དང༌། ཧཱུྃ་གི་ཡི་
གེ་དག་གི་གདངས་འདྲེས་པ་དགྲ་སྟེ་བདུད་ཀྱི་ཚོགས་ལ་འཇིགས་པ་སྟེར་བ་དང་ནི། མི་ལ་
སོགས་པས་རྟོགས་བྱ་མིན་པའི་སྒྲ་སྐད་ཀྱིས་རྒྱུད་གཞན་དུ་མར་གསུངས་པའི་རྡོ་རྗེའི་གླུ་ཡ༷ང་
428

དུས་འཁོར་དབང་ལེ་འགྲེལ།
བྱེད༵་དོ། །གང་ལ་ཡང་ངོ་ཚ་བའི་འཛེམ་བག་མེད་ཅིང་འཇིགས་ཤིང་དྭོག་པ་མེད་པར་འཕྱུར་
ཏེ་ཁྲོ་བོའི་ངང་ཚུལ་ལམ་ཡོན་ཏན་དབ༵ ང་གིས་སོ། །ཅི་སྟེ་ཡོན་ཏན་དབང་གིས་འདི་ལྟར་སྤྱན་
གས་པའི་ལྷ་གཞན་ཕེབས་པ་ཡིན་ན་རྣམ་འགྱུར་དག་ཀྱང་ཞི་བའོ། །འདིར་ཁྲོ་བོ་བཅུ་
པོ་གང་དང་གང་ཕེབས་པ་དེ་དག་རང་རང་གི་ཕྱག་རྒྱ་བཅིང་པས་ཤེས་པར་བྱའོ། །མཚན་མ་
གང་གིས་ལྷ་གང་བསྐྱེད་པ་དེ་ཉིད་དེའི་ཕྱག་རྒྱར་འགྱུར་བ་ཡིན་ལ་ཕྱག་རྒྱ་དེས་ལྷ་དེ་ཤེས་པར་
བྱའོ་ཞེས་པ་ངེས་པའོ། །གཞན་ཡང་དེ་བཞིན་གཤེགས་པའི་ཡེ་ཤེས་རྣམ་པ་ཐམས་ཅད་པ་
ཡིན་པས་དེའི་ཆ་ཤས་ཕེབས་པའམ་བྱིན་གྱིས་བརླབས་པའི་རྟགས་ནི་འདི་ལྟར། ཁྲོ་བོའི་རྒྱལ་
པོའམ་བྱང་ཆུབ་སེམས་དཔའི་སྐུ་རྡོ་རྗེའི་བྱིན་གྱིས་བརླབས་ཏེ་སྐུ་ཕེབས་པས་ནི་རྣལ་འབྱོར་
གྱི་སྤྱོད་ལམ་དང་ལྡན་པ་དང༌། ཞི་བ་དང་ཁྲོ་བོ་སོགས་ལྷ་གང་ཡིན་པ་དེའི་རང་བཞིན་ཡོན་
ཏན་དབང་གིས་ལྷ་དེ་དང་དེའི་སྐུ་ཡི་བྱ་བ་བྱེད་པ་སྟེ། ཇི་ལྟར་ཁྲོ་བོ་དང་བྱང་སེམས་རྣམས་
ནམ་མཁའ་དང་ས་འོག་དང་རི་བྲག་ལ་ཐོགས་པ་མེད་པར་འགྲོ་བ་དང་རི་བོ་བསྐྱོད་པ་འོད་
འབྱིན་པ་སོགས་སྤྱོད་ལམ་སྣ་ཚོགས་མཛད་པ་དེ་བཞིན་སློབ་མས་ཀྱང་ཅི་རིགས་སུ་བྱེད་པ་
དང༌། དཀྱིལ་འཁོར་སོགས་ལ་མཚན་ཉིད་ཆད་པ་སོགས་སྔར་མ་མཐོང་བའམ་མ་ཤེས་པ་སྟོན་
པའམ་སྐྱེད་པར་བྱེད་དོ། །གསུང་ཕེབས་པས་ནི་ལྷ་དང་འབྱུང་པོ་ཀླུ་སོགས་དང་ལྷ་མིན་
རྣམས་ལས་རྣམ་པར་རྒྱལ་བའི་ཚིག་སྨྲ་བ༵་པོ་རུ་འགྱུར་ཏེ་འཇམ་དཔལ་ཇི་ལྟ་བ་བཞིན་ནོ།
ཐུགས་ཕེབས་པས་ནི་གཞན་གྱི་སྙིང་ལ་གནས་པ༵་སེམས་ཀྱི་རྟོག་པ་ཐམས་ཅད་དག་དང་སྔར་
དང་ད་ལྟར་བྱུང་བ་དང༌། མ་འོངས་པ་ན་འབྱུང་བ་ལྐོག་ཏུ་གྱུར་པ་ཐམས་ཅད་ཤེས་པ༵ ར་
འགྱུར་རོ། །ཅི་སྟེ་སྐྱེ་བ་སྔ་མར་གོམས་པའི་བག་ཆགས་ཀྱི་སྟོབས་ཀྱིས་དོན་དམ་ཕྱག་རྒྱ་ཆེན་
པོའི་ཆོས་ཉིད་རྟོགས་པའི་ཡེ་ཤེས་རྡོ་རྗེ་ཕེབས་པས་མཆོག་འགྲུབ་སྟེ། རིམ་གྱིས་རྫོགས་པའི་
སངས་རྒྱས་བླ་མ་ཡི་ཡང་བླ་མ་རྫུ་འཕྲུལ་རྣམ་པ་ཐམས་ཅད་དང་ལྡན་པའི་སྟོན་པ་གཅིག་
429

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པུར་འགྱུར་ཞེས་པ་སྟེ། གནས་སྐབས་ཀྱི་དབང་དུ་བྱས་ན། རིག་འཛིན་གྱི་ས་ཐོབ་པ་ལ་
སངས་རྒྱས་སུ་བཏགས་པ་སྟེ་ལོ་གསུམ་ཕྱོགས་གསུམ་གྱིས་རླུང་སེམས་འཕོ་མེད་ཡེ་ཤེས་ཀྱི་
སྐུ་འགྲུབ་པ་ལ་དགོངས་པའོ། །དེ་ནས་ཡེ་ཤེས་ཀྱི་ས་སྤྱན་མ་སོགས་ཕེབས་པའི་མཚན་ཉིད་
གསུངས་པ། ས་ཕེབས་པས་ནི་རྣལ་འབྱོར་པ་དེ་དྲག་རི་དང་མཚུངས་པར་འགྱུར་ཏེ་མི་བརྒྱ་
ཕྲག་དུ་མས་ཀྱང་བསྐྱོད་པར་མི་ནུས་སོ། །མཱ་མ་ཀཱིའི་རང་བཞིན་ཆུས་ཀྱང་ལུས་སྣུམ་ཞིང་
བསིལ་བར་རབ་ཏུ་འགྱུར་ཏེ། དེས་ཚ་བའི་རིམས་ཀྱིས་ཟིན་པ་ལའང་རེག་ན་རིམས་དང་
བྲལ་བར་བྱེད་དོ། །གོས་དཀར་མོའི་བྱིན་གྱིས་བརླབས་པའམ་མེ་ཕེབས་པས་ནི་གང་ལ་ཆེད་
དུ་རེག་པ་སྲེག་པ༷ར་འགྱུར་ཏེ། སྒྲོལ་མའི་རང་བཞིན་རླུང་གིས་ཀྱང་ནི་དེ་བཞིན་ལྕི་བའི་ཡོན་
ཏན་དང་གཤེར་བ་དག་སྐམ་པ་དག་ཏུ་རབ་ཏུ་འགྱུར་ཞིང་ཡང་བ་དང༌། གང་ལ་ཆེད་དུ་རེག་
ན་དཔག་ཚད་དུ་མ་རྣམས་སུ་སྐྲོད་པར་བྱེད་དོ། །དེ་བཞིན་དུ་རྡོ་རྗེ་དབྱིངས་ཕྱུག་མའི་རང་
བཞིན་སྟོང་པ༵་ནམ་མཁའ་ཕེབས་པས། གང་ལ་རེག་པ་དེ་མི་སྣང་བར་འགྱུར་ཞིང་ས་སྟེར་དུ་
ནི་མཁའ་ལ་སྤྱོད་པ་ཉིད་དུ་རབ་ཏུ་འགྱུར་རོ། །དེ་བཞིན་དུ་ལྷའི་གཟུགས་ལ་སོགས་པ
ཕེབས་པ་ཐམས་ཅད་རང་བཞིན་ཡོན་ཏན་དབང་གིས་སོ་སོའི་རིམ་པ་ཡིས་ནི་མཚན་ཉིད་
རྣམས་རིག་པ༷ར་བྱ་སྟེ། ལྷའི་མིག་ས་སྙིང་ཕེབས་ན་མིའི་མིག་གིས་མི་མཐོང་བའི་དངོས་པོ་
རྣམས་ཀྱང་མཐོང་བར་འགྱུར་བ་དང༌། དེ་བཞིན་ལྷའི་རྣ་བས་སྒྲ་ཐམས་ཅད་དང་། ལྷའི་ཡིད་
ཀྱིས་གཞན་གྱི་སེམས་ཤེས་པ་དང༌། ལྷའི་ལུས་ཀྱིས་ལྷའི་རེག་བྱ་འཛིན་པ་དང༌། སྔོན་གྱི་
གནས་ཤེས་པ་དང་། ལྷའི་ལྕེས་ལྷའི་རོ་མྱོང་བ་དང༌། ནམ་མཁའི་ཁམས་ལ་སྤྱོད་པའི་རྫུ་
འཕྲུལ་དུ་འགྱུར་རོ། །ལྷའི་ཤངས་ཀྱིས་ལྷའི་དྲི་འཛིན་པ་དང༌། སངས་རྒྱས་ཐམས་ཅད་ཀྱིས་
བྱིན་གྱིས་རློབས་པར་འགྱུར་རོ། །དེ་ལྟར་ཡེ་ཤེས་པ་དབབ་པ་ལ་ནི་ཆོ་ག་གོང་བཤད་འདི་
རྣམས་ངེས་པར་འགྱུར་ཏེ་ཀྱེ་མི་ཡི་བདག་པོ་སློབ་དཔོན་སྔགས་པ་རྣམས་ཀྱི་བསྐྱེད་རྫོགས་ཀྱི་
430

དུས་འཁོར་དབང་ལེ་འགྲེལ།
རྣལ་འབྱོར་བསྒོམ་པའི་སྟོབས་དྭང་ནི་སྔོན་དུ་དབབ་པའི་ལས་ཀྱི་བསྙེན་པའི་དབྱེ་བ་དང་ནི།
བྱང་ཆུབ་སེམས་ཀྱི་ཐིག་ལེ་མི་ཉམས་པར་བསྲུང་བ་སོགས་རྣམ་པ་མང་པོའི་དམ་ཚིག་ལ་
གནས་པའི་སྟོབས་དང་། རྩ་བའི་བསྙེན་པ་སོགས་སྔགས་ཀྱི་བཟླས་པ་དང༌། རྫས་དང་མཆོད་
¥པ་ལ་སོགས་པའི་སྟོབས་ཀྱིས་དུས་འགའ་gཞིག་དག་གི་ཚེ་ཕེབས་པར་འགྱུར་ལ། བླ་མ་བརྒྱུད་
པའི་རིམ་པས་སློབ་མ་མཆོག་ལ། སངས་hརྒྱས་རྡོ་རྗེ་སེམས་དཔའ་བདེ་སྟོང་དབྱེར་མེད་ཀྱི་རོ་
མྱོང་བར་བྱེད་པས། ཁུ་བ་འཕོ་མེད་ཀྱི་བདུད་རྩིའི་དབང་གི་སྟོབས་ལས། དོན་དམ་པའི་
དཀྱིལ་འཁོར་འགའ་ཞིག་ཏུ་ནི་མཆོག་གི་སློབ་བུ་ལ་དོན་དམ་འགྱུར་མེད་ཀྱི་ཡེ་ཤེས་ཀྱང་
ཕེབས་པར་འགྱུར་བའོ། །འདི་ལྟར་བཤད་པ་ལ་མི་འཐད་པར་སྨྲ་བ་ཡོད་ཀྱང་ཤིན་ཏུ་འཐད་
དེ་དབང་བཞི་པའི་དབང་དོན་གྱི་ཡེ་ཤེས་བླ་མ་མཆོག་དང་སློབ་མ་མཆོག་འཛོམ་ན་དབང་གི་
དུས་སུ་རྒྱུད་ལ་སྐྱེ་བར་མི་སྲིད་ན་དབང་བཞི་པ་བསྐུར་དུ་མེད་པར་འགྱུར་ནའང་དེ་མི་རིགས་
པའི་ཕྱིར་རོ། །གོང་བཤད་ལྟར་དབང་དུས་ཀྱི་ཡེ་ཤེས་བཙན་ཐབས་སུ་ཕེབས་པའི་སྟོབས་
ཀྱིས་ཐུན་མོང་དང་མཆོག་གི་དངོས་གྲུབ་ཅི་རིགས་ཐོབ་པ་ལ་དབང་བར་འགྱུར་རོ། །དེས་ན་
དང་པོར་སྔགས་པ་རང་བྱིན་གྱིས་བརླབས་པའི་རྣལ་འབྱོར་བསྐྱེད་རྫོགས་ཚུལ་བཞིན་བསྒོམ་
པས་དམན་པ༵་ཡི་གང་ཟག་རྣམ་པ་མང་པོའི་སྲིད་པ་ལ་དགའ་ཞིང་གནས་པ་དག་གི་སྔགས་
པ༷་རྣམས་ལ་དངོས་གྲུབ་ཚུལ་བཞིན་གྲུབ་པ་ཡོད་པ་མིན་ནོ། །དེའི་ཕྱིར་འོག་མིན་པའི་བར་གྱི་
འཇིག་རྟེན་པའི་དངོས་གྲུབ་བསྒྲུབ་ན་ཡང་བསྐྱེད་པའི་རིམ་པའི་རྣལ་འབྱོར་བདག་བྱིན་རླབས་
དང་དཔའ་བོའི་རིམ་པ་ཚུལ་བཞིན་བསྒོམ་པ་དང༌། མཆོག་བསྒྲུབ་པ་ལ་སྦྱོར་བ་ཡན་ལག་
དྲུག་གི་རྡོ་རྗེའི་རྣལ་འབྱོར་ལ་ཚུལ་བཞིན་གོམས་པར་བྱ་དགོས་སོ། །གཞན་དུ་འབྱུང་པོ་དང་
སྲིན་པོའི་འཁོར་ལ་སོགས་པ་རྣམས་ཀྱིས་དབབ་པ་ནི་མཐའ་ཡས་ཏེ། དེ་རྣམས་ཀྱི་མཚན་ཉིད་
དང་བླ་མའི་བཀའི་མཚན་ཉིད་ཀྱང་ལེའུ་ལྔ་པར་བརྗོད་པར་བྱ་སྟེ་འདིར་དཀྱིལ་འཁོར་དུ་
431

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འཇུག་པ་ལ་དེ་རྣམས་མ་གསུངས་སོ། །དེ་ལྟར་ཁྲོ་བོའི་རྒྱལ་པོ་སོགས་ཕེབས་པ་ན་སློབ་དཔོན་
གྱིས་གང་འདོད་པའི་བྱ་བ་ཅུང་ཟད་དྲི་བར་བྱས་ལ། ཨོཾ་ཨཱཿ ཧཱུཾ་གསུམ་གྱིས་བསྔགས་པའི་མེ་
ཏོག་མགོ་ལ་བྱིན་པས་དེས་ཕེབས་པ་གཏང་ཞིང་རང་གི་གནས་སུ་འགྲོ་བར་བྱེད་དོ། །ཡང་ན་
བདག་ཉིད་ཀྱི་གོས་ཀྱི་མཐའ་ལ་བསྔགས་ཏེ་བྱབས་པས་སོ། །དེས་ཀྱང་མ་བཏང་ན་སྤྱི་བོར་ས་
དཀྱིལ་དང་རི་རབ་ཀྱིས་མནན་པར་བསམ་པས་འཕར་བ་སོགས་སངས་པར་འགྱུར་རོ། །དེ་
ལྟར་ཕེབས་པ་བཏང་སྟེ་དེའི་ཕྱི་ནས་སློབ་མ་དེའི་མགོ་བོ་སྟེ་དཔྲལ་བར་ཨོཾ་དང་ནི་སྙིང་གཱ་རུ་
ཧུཾ༑ སྤྱི་གཙུག་གམ་གཙུག་ཏོར་དུ་ཧཾ་གསུམ་ཐབས་རང་གི་སྐུ་གསུང་ཐུགས་ཀྱི་རྡོ་རྗེ་གསུམ་མོ།།
ལྟེ་བ་ལ་ཧོཿདག་དང་། མགྲིན་པ༵་ལ་ཨཱཿདང་གསང་བར་ཀྵགསུམ་ནི་ཤེས་རབ་རང་གི་སྐུ་
གསུང་ཐུགས་ཀྱི་རྡོ་རྗེ་གསུམ་མོ། །དེ་ལྟར་རྒྱལ་བ་ཡབ་དང་ནི་ཤེས་རབ་རང་གི་རིགས་ཀྱི་
སར་གནས་པ་རང་རང་གི་རྡོ་རྗེ་གསུམ་གྱིས་བསྲུང་བར་བྱའོ། །དུས་ཀྱི་འཁོར་ལོ་འདིར་
ཐབས་ཤེས་གཉིས་ཀའི་སྐུ་གསུང་ཐུགས་གསུམ་གྱི་ས་བོན་བཀོད་པའི་སྐབས་སུ་ཧུཾ་ཐུང་ངུ་
ས
ཡིན་ལ། གཞན་དུ་ཧཱུཾ་རིང་པོ་གསུང་རྡོ་རྗེ་དང་ཐུང་ངུ་ཐུགས་རྡོ་རྗེ་ཉིད་དུ་སྐབས་གང་དུ་ཡོད་པ་
དེར་དེ་ལྟར་ཤེས་པར་བྱའོ། །དེ་ནས་ལུས་ལ་སེར་པོའི་གོས་དག་བྱིན་ཏེ། མིག་དར་གྱིས་
མིག་ནི་བསྒྲིབས་པར་གྱུར་པའི་སློབ་མ་དཀྱིལ་འཁོར་འདིར་ནི་གཞུག་པར་བྱའོ། །དེ་ནས་
སློབ་བུ་དེ་ལ་ཀུན་རྫོབ་བསོད་ནམས་ཀྱི་ཚོགས་ཀྱི་དོན་དུ་བརྟུལ་ཞུགས་ཉེར་ལྔ་འཛིན་པ་དང༌།
རབ་མཆོག་གི་བགྲོད་པ་ནི་སྐལ་པ་བཟང་པོ་གང་ལ་མངོན་པར་སངས་རྒྱས་པ་རྣམ་གཟིགས་
ནས་ཤཱཀྱ་ཐུབ་པའི་བར་གྱི་སངས་རྒྱས་རབས་བདུན་པོ་ལྟ་བུ་སྟེ། དེ་རྣམས་ཀྱི་བགྲོད་པ་ནི།
བསོད་ནམས་དང་ཚུལ་ཁྲིམས་དང་ཡེ་ཤེས་ཀྱི་ཚོགས་གསུམ་པོ་ལ་བརྟེན་ནས་ལམ་བགྲོད་པ
ཡིན་ལ། དེ་འདྲའི་བགྲོད་པ་དེ་དྭག་ལ་འཇུག་པའི་ཕྱིར། ལམ་གྱི་བགྲོད་པ་དེ་དག་ཉིད་ནི
སློབ་མ་ལ་རབ་ཏུ་སྦྱིན་པར་བྱ་སྟེ། བསྐལ་པ་གྲངས་མེད་པའི་ཚོགས་བསགས་པ་ལས་བགྲོད་
432

དུས་འཁོར་དབང་ལེ་འགྲེལ
པའི་ལམ་དེ་དག་སྔགས་ལམ་གྱིས་ཚེ་གཅིག་ལ་བགྲོད་ནུས་པ་ནི་དབང་གིས་སྨིན་པར་བྱས་
ཤིང་རྡོ་རྗེ་ཐེག་པའི་ལམ་བསྒོམ་པའི་སྟོབས་ལས་ཡིན་པས་ཚུལ་དེ་ལྟ་བུ་སྦྱིན་པར་བྱའོ་ཞེས་
སོ༑ ༑དེ་ལ་བཟུང་བར་བྱ་བའི་བརྟུལ་ཞུགས་ཉེར་ལྔ་ནི་བྱང་ཆུབ་ཀྱི་མཐར་ཐུག་པའི་བར་དུ་
གཟུང་བར་བྱ་བ་སྟེ། གང་ཞེ་ན་གཞན་ལ་འཚེ་བ་བྱེད་པ་དང༌། མི་བདེན་པ་རྫུན་སྨྲ་བ་དང༌།
གཞན་གྱི་བུད་མེད་ལ་ལོག་པར་གཡེམ་པ་སྤང་བར་བྱ་ལ། གཞན་གྱི་ནོར་རྐུ་བ་དང་། མྱོས་
པར་བྱེད་པའི་ཆང་གི་བཏུང་བ་ཡང་དེ་བཞིན་ཉིད་དུ་སྤང་བར་བྱ་བ་ཉིད་དེ་ཅིའི་ཕྱིར་ན།
འཁོར་བར་མི་འཆོར་བར་འཆིང་བའི་རྡོ་རྗེའི་ཞགས་པ་དག་སྟེ། རང་གི་རྒྱུད་ཀྱི་དགེ་བ་
འཇོམས་བྱེད་ནི་སྡིག་པ༵་ལྔ་པོ་འདི་དག་གོ། །དེ་ཕྱིར་འདི་ལྔ་མི་བྱ་བའི་བརྟུལ་ཞུགས་ལྔ་
འཛིན་པར་བྱའོ། །དེ་ལྟར་དེ་བཞིན་གཤེགས་པའི་བཀའི་ངེས་པའི་བརྟུལ་ཞུགས་ཀྱི་བསླབ་
གཞི་ལྔ་པོ་མི་འཛིན་མི་རུང་བའི་གཞི་མེད་པས་ཅི་ནས་འཛིན་པར་བྱ་ལ། སྣ་ཚོགས་གཙོ་བོའི་
བཀའ་འདི་སློབ་མ་ཁྱོད་ཀྱིས་བསྐྱང་བར་བྱ་ཞེས་ངེས་པར་སྦྱིན་པར་བྱའོ། །སྣ་ཚོགས་གཙོ་བོ་
སུ་ཞིག་ཞེ་ན། སངས་རྒྱས་གང་ཞིག་གང་གི་དུས་སུ་བྱུང་བ་དེ་བཞིན་གཤེགས་པ་ལྷ་དང་མི་
ཡི་བླ་མ་དེ་ཡི་མཚན་གྱིས་རབ་ཏུ་སྦྱིན་པར་བྱ་སྟེ། ད་ལྟའི་དུས་སུ་བདག་ཅག་རྣམས་ཀྱི་སྟོན་
པ་དེ་བཞིན་གཤེགས་པ་ཤཱཀྱ་ཐུབ་པའི་མཚན་ནས་སྨྲོས་ཏེ་འགྲོ་བ་སྣ་ཚོགས་པའི་གཙོ་བོའི་
བཀྲའི་ཡིས་ངེས་པ་བྱིན་པའི་བརྟུལ་ཞུགས་འདི་ནི་སྲིད་པའི་འཇིགས་པ་འཇོམས་པ་དག་སྟེ
ཐུབ་པ་སངས་རྒྱས་ཀྱི་རྗེས་སུ་ཞུགས་པའི་རིགས་ཀྱི་བུ་དང་བུ་མོ་རྣམས་ཀྱིས་བསོད་ནམས་ཀྱི་
ཚོགས་ཀྱི་སླད་དུ་ཇི་ལྟར་བསྐྱངས་པ་དེ་བཞིན་དུ་སློབ་བུ་ཁྱོད་ཀྱིས་ཀྱང་ནི་འདི་རྣམས་ཇི་
བཞིན་མ་ཉམས་པར་བསྐྱང་བར་བྱ་ཞེས་བརྗོད་ནས་བརྟུལ་ཞུགས་འཛིན་དུ་གཞུག་གོ། །དེ་
ནས་བརྟུལ་ཞུགས་གཞན་ཡང་བླང་འདོད་ན་དེ་ལྟར་སྦྱིན་པར་བྱ་སྟེ། ཆོ་ལོ་རྩེ་བ་དང༌། ཁ་ན་
མ་ཐོ་བ་དང་བཅུས་པའི་ཟས་སྔར་ལེའུ་གཉིས་པར་བརྗོད་པ་ལྟ་བུ་དང་། ཚིག་ངན་པ་དམག་
433

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དང་སྨད་ཚོང་གི་གཏམ་ལ་སོགས་པའི་བསྟན་བཅོས་ངན་པ་ཀློག་པ་དང༌། འབྱུང་པོ་ཡི་ཆོས་
ཕ་མེས་ཀྱི་དོན་དང་མཆོད་སྦྱིན་གྱི་དོན་དུ་སྡིག་པ་བྱེད་པའི་ཆོས་ལུགས་དང༌། ལྷ་མིན་དབ༵ ང་
པོའི་ཆོས་ཀླ་ཀློའི་ཆོས་ཏེ་དེ་རྣམས་ལ་དགའ་ཞིང་ཀློག་པ་སོགས་མི་བྱའོ་ཞེས་པ་ཉེ་བ་ལྔ་དང༌།
གསོད་པ་ལྔ་ནི་དུས་ཀུན་དུ་མི་བྱ་སྟེ། བ༵་ལང་གསོད་པ་དང་། བྱིས་པ༵་གསོད་པ། བུད་མེད་
གསོད་པ། སྐྱེས་པ༵་གསོད་པ་རྣམས་དང༌། ལྷ་མིའི་བླ་མ་གསོད་པ་ཞེས་སྐུ་གཟུགས་དང་
མཆོད་རྟེན་བཤིག་པ་ལྔ་ནི་མི་བྱའོ། །དེ་བཞིན་དུ་འཁུ་བ་ལྔ་ནི། གྲོགས་པོ་ལ་སྙིང་ནས་འཁུ་
བ་དང༌། དེ་བཞིན་དུ་རྗེ་བོ་རྣམས་ལ་འཁུ་བ་དང་། ལྷ་དང་མི་ཡི་བླ་མ་སངས་རྒྱས་ལ་འཁུ་བ་
དང་། དགེ་འདུན་ལ་འཁུ་བ་དང་། ཡིད་བརྟན་གྱི་གནས་བླ་མ་དང་བཤེས་གཉེན་རྣམས་ལ་
འཁུ་བ་ལྔ་ཡང་སྤང་བར་བྱའོ། །དེ་བཞིན་དུ་མིག་སོགས་དབང་པོ་རྣམས་ནི་ཡུལ་གཟུགས་
དང་སྒྲ་དང་དྲི་དང་རོ་དང་རེག་བྱ་ལྔ་ལ་ཀུན་ནས་བག་མེད་དུ་ཆགས་པ་ལྔ་སྤང་བ་དག་དང་
བཅས་པས། དེ་ལྟར་སྒྲིབ་བྲལ་གྱི་སྲིད་པའི་བདག་པོ་རྡོ་རྗེ་སེམས་དཔའ་དྭག་གི་ངེས་པའི་
བརྟུལ་ཞུགས་ཉི་ཤུ་རྩ་ལྔ་འདི་དག་རྡོ་རྗེ་སློབ་དཔོན་གྱིས་སློབ་མ་ལ་ངེས་པ་སྦྱིན་པར་བྱ་ཞིང་
སློབ་མ་རྣམས་ཀྱིས་ཀྱང་བསྐྱང་བར་བྱའོ་ཞེས་བརྟུལ་ཞུགས་སྦྱིན་པའི་ངེས་པའོ། །དེ་ལྟར་
བརྟུལ་ཞུགས་བྱིན་པའི་དེ་མ་ཐག་པར་ལས་ཐམས་ཅད་པ་ལ་གོས་སེར་པོའམ། དམར་པོས་
སོ་གདོང་བཅིངས་བར་བྱ་ཞིང་། ཞི་སོགས་ལ་ལྷའི་ཁ་དོག་དང་མཐུན་པའི་གོས་སྲབ་མོས་ཏེ།
དྭཱ་ད་ཤཱཾ་སོགས་ཀྱིས་བསྔགས་ནས་སོ། །དེ་ནས་མིག་བཀབ་བཞིན་དགེ་བའི་གྲོགས་ཀྱིས་ཁྲིད་
ནས་དཀྱིལ་འཁོར་ལ་ལན་གསུམ་གཡས་སུ་བསྐོར་ཏེ། དེ་ནས་ཤར་སྒོར་འཁོད་པ་ལ། སློབ་
དཔོན་གཙོ་བོའི་རྣམ་པས་ཏེ། གལ་ཏེ་དཀྱིལ་འཁོར་ལ་ལྷ་ཉིད་གཡོན་བརྐྱང་སོགས་ཀྱི་སྟབས་
ཀྱི་བཞུགས་པ་ཡིན་ན། དེ་ཚེ་སློབ་དཔོན་དེ་ལྟར་བཞེངས་པས་སློབ་མ་ལ་དབང་བསྐུར་བར་
བྱ་ལ། ཅི་སྟེ་བཞུགས་པ་ཡིན་ན་དེའི་ཚེ་བཞུགས་པས་སྦྱིན་པར་བྱའོ། །དེ་ནས་དགེ་བའི་
434
རm ས

དུས་འཁོར་དབང་ལེ་འགྲེལ།
གྲོགས་ཀྱིས་གཏད་པའི་སློབ་མའི་མགོ་བོ་ལ་དུང་ཆོས་ཀྱི་ཆུས་བསང་གཏོར་བྱས་ཏེ་དཀྱིལ་
འཁོར་དུ་དོར་བར་བྱ་བའི་མེ་ཏོག་རྣམས་དཔལ་དང་ལྡན་པའི་སྔགས་ཨོཾ་ཨཱཿ ཧཱུྃ་ཞེས་པ་རྣམས་
ཀྱིས་ལན་བདུན་མངོན་པ༷ར་བསྔགས་ཏེ། སློབ་མའི་ལག་པའི་པདྨ་སྦྱར་བར་མེ་ཏོག་གཅིག་
ནི་རབ་ཏུ་སྦྱིན་པར་བྱ་སྟེ་མེ་ཏོག་གི་སྙིམ་པ་རྣམ་པར་དག་པས་སོ། །དང་པོར་ཐལ་མོ་སྦྱར་
བས་བླ་མ་དང་དཀྱིལ་འཁོར་ལ་གཡས་སུ་ལན་གསུམ་བསྐོར་བའི་ཚུལ་བྱས་ཏེ། ལག་པའི་
པདྨ་སྦྱར་བ་དག་ལས་དཀྱིལ་འཁོར་གྱི་ཕྱི་རོལ་དུ་ནི་སྔར་བཤད་པ་བཞིན་རྒྱལ་བའི་བུམ་
པའི་སྟེང་དུ་མཚན་མ་བྱས་པ་དེར་སྙིམ་པའི་མེ་ཏོག་ལྟོས་མེད་དུ་དོར་བར་བྱའོ། དེ་དང་ལྷན་
ཅིག་མིག་དར་དཀྲོལ་བའམ། ཨོཾ་དེ་བྱེ་ན་སོགས་སྔགས་བཟླས་པས་མིག་དབྱེ་བ་བྱས་ནས།
ལྷའི་མཚན་མ་གཱང་གི་གནས་སུ་མེ་ཏོག་འབྲུ་གསུམ་གྱིས་བསྔགས་པའི་བཟང་པོ་ལྷུང་བ་དེ་
ནི་ཀྱེ་མི་ཡི་བདག་པོ་ལྷ་དེ་ཡི་རིགས་སུ་ངེས་ལ། དེ་ཡི་སྔགས་དང་ཕྱག་རྒྱས་ལས་འགྲུབ་ཅིང་
ལྷ་དེ་ཉིད་ལྷག་པའི་ལྷར་འགྱུར་རོ། །དེ་ལྟར་རང་གི་རིགས་ཀྱི་ལྷ་ངོ་བསྟན་ཏེ། ཕྱི་ནས་བུམ་
པའི་ཆུ་ལ་སོགས་པས་བྱིས་པ་འཇུག་པའི་དབང་ནི་བདུན་པོ་དག་དང་། དབང་གོང་མ་བུམ་
གསང་ཤེས་རབ་ཡེ་ཤེས་རྣམ་པ་གསུམ་པོ་དག་འདིར་ནི་ཇི་ལྟ་བ་བཞིན་དུ་ལས་ཀྱི་ཕྱག་རྒྱ་
རྗེས་ཆགས་ཀྱི་བདེ་བས་མཆོད་ནས་དབང་བླང་བར་བྱའོ། །བླ་ན་མེད་པ་དབང་བཞི་པ་གོང་
མ་ཆེན་པོ་འཇིག་རྟེན་ལས་འདས་པ་དོན་དམ་པའི་དབང་ཉིད་ཀྱང་ཡང་དག་པར་རབ་ཏུ་སྦྱིན་
པར་བྱའོ། །དེ་ལ་དབང་བདུན་གྱི་དང་པོ་དྲི་མ་འཁྲུད་པ་ཆུའི་དབང་ལ། ཀླུ་སྟེ་བརྒྱད་དང༌། དེ་
ཙམ་མེད་ན་བཞི་ཡི་གྲངས་དང་ལྡན་པའི་ནོར་བུའམ་གསེར་གྱི་རང་བཞིན་གྱི་བུམ་པ༵་དག་
གམ། དེ་མ་འབྱོར་ན་ཀྱེ་རྒྱལ་པོ་ས་ཡི་རང་བཞིན་གྱི་བུམ་པ་ལའོ་ཞེས་པ་བུམ་པ་བརྒྱད་བྱེད་
པའི་ཕྱོགས་ལ་རྒྱལ་བའི་བུམ་པ་ལྔ་དང་རྣམ་རྒྱལ་བུམ་པ་ལྔས་སོ། །བུམ་པ་བཞིའི་ཕྱོགས་ལ་
རྒྱལ་བའི་བུམ་པ་གསུམ་དང་རྣམ་རྒྱལ་བུམ་པ་གསུམ་སྟེ་དྲུག་གིས་སོ། །ཞེས་གསུངས་པ་བུམ་
435

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ་བརྒྱད་བྱེད་ན་ཕྱོགས་མཚམས་ཀྱི་བུམ་པ་བརྒྱད་དང་དེ་སྟེང་རྒྱལ་རྣམ་རྒྱལ་བཅས་བཅུ་འོང་
ཞིང་། ཡང་ན་ཕྱོགས་བཞིའི་བུམ་པ་བཞི་དང་། རྒྱལ་རྣམ་རྒྱལ་བཅས་དྲུག་འོང་བ་ལ། དང་པོ་
ལྟར་ན་ཕྱོགས་བཞི་དང་ཤར་གྱི་རྒྱལ་བུམ་བཅས་ལ་རྒྱལ་བ་ཡབ་ལྔའི་བུམ་པ་ཞེས་དང་
མཚམས་བཞིའི་བུམ་པ་དང༌། འོག་གི་རྣམ་རྒྱལ་བུམ་པ་ལྔ་ཡུམ་ལྔ་རྣམ་རྒྱལ་བུམ་པའི་ཐ་སྙད་
མཛད་པ་དང་གཉིས་པ་ལྟར་ན། ཤར་བྱང་གི་བུམ་པ་གཉིས་དང་ཤར་གྱི་རྒྱལ་བུམ་བཅས་
ཡབ་ཀྱི་རྒྱལ་བུམ་དང༌། ལྷོ་དང་ནུབ་ཀྱི་བུམ་པ་གཉིས་དང་ནུབ་ཀྱི་རྣམ་རྒྱལ་བཅས་གསུམ་ནི་
ཡུམ་གྱི་རྣམ་རྒྱལ་བུམ་པར་བྱས་པའོ། །བུམ་པ་དེ་དག་གི་ནང་དུ་རྫས་ནི་རིན་ཆེན་དང་བཅས་
པ་དང༌། སྨན་དང་དྲི་དང་ལྡན་པའི་རྒྱལ་དང་རྣམ་རྒྱལ་བུམ་པ་དག་གིས་ཞེས་གསུངས་པ་
ལས། བུམ་པའི་ནང་དུ་བླུགས་རྒྱུའི་རྫས་བཤད་པ་ལ་དང་པོ་རིན་པོ་ཆེ་ལྔ་ནི་རྡོ་རྗེ་ཕ་ལམ་ལ་
རིགས་ལྔ་སྟེ་བྲམ་ཟེ་དང༌། རྒྱལ་རིགས་དང༌། རྗེ་རིགས་དང༌། དམངས་རིགས་དང༌། མཐར་
སྐྱེས་ཀྱི་རིགས་ལྔར་ཕྱེ་བ་རྣམས་དང༌། ཡང་ན་ཨིནྡྲ་ནཱི་ལ་ཞེས་པ་དབང་སྔོན་དང་པདྨ་རཱ་ག་
དང་ཟླ་བ་ཆུ་ཤེལ་དང༌། མར་གད་དང་། ཀར་ཀེ་ཏ་དང་ལྔ་ནི་རིན་ཆེན་ལྔ་སྟེ་གཙོ་བོའོ། །
ལྕགས་རིགས་ཀྱི་རིན་ཆེན་ལྔ་ནི། གསེར་དངུལ་ཟངས་དང་ལྕགས་ཀྱི་བྱེ་བྲག་ལྕགས་རྣོན་
པོའམ་རྣོ་ལྕགས་ནི་ཁབ་ལེན་ལས་བྱུང་བ་དངོས་ཡིན་ལ་མ་རྙེད་ན་ལྕགས་རྒྱུ་བཟང་གིས་ཚབ་
བྱ་བ་དང༌། ཁབ་ལེན་གྱི་རྡོ་དངོས་དང་ལྔའོ། །དེ་བཞིན་དུ་རིན་པོ་ཆེ་འབྲིང་པོ་ནི། མུ་ཏིག་དང་
བྱེ་རུ་དང་མུ་མེན་དང༌། ཤུ་ལ་མ་ཎི་ཞེས་པ་སྙུལ་མ་ཎི་ཞེས་གསེར་གྱི་ནོར་བུ་སྟེ་རྒྱུ་གཟེར་གྱི་
ནད་སེལ་བྱེད་སྤུར་ལེན་དུ་སྔ་མ་དག་གིས་བཤད། ཐིག་ལེ་དྲུག་པ་ཞེས་པ་དཀར་ཕྲ་མེན་དུ་
བཞེད་དོ། །དེ་བཞིན་དུ་རིན་ཆེན་ཐ་མ་རྣམས་ནི་རང་བྱུང་གི་ཤེལ་དང༌། ཛཱི་བ་ཛཱ་ཏི་ནི་འཚོ་
བ་སྐྱེས་ཞེས་པ་མཆོད་དུ་བཞེད། ཌོ་ཧ་རི་ག་ཟི་དང༌། མཆིང་བུ་ཞེས་པ་ཤེལ་ལས་ནོར་བུ་འདྲ་
བའི་བཟོ་བྱས་པ་སྟེ། འབྲས་ཤེལ་མཐིང་ཤུན་སོགས་ཀྱིས་ཁ་བསྐྱུར་བའི་སྔོན་པོ་སེར་པོ་
436

དུས་འཁོར་དབང་ལེ་འགྲེལ།
དམར་པོ་སོགས་འབྱུང་བ་ལས་སྐབས་འདིར་སྔོན་པོ་ལ་བཤད་པ་སྣང༌། ནོར་བུ་ལྗང་གུ་ཞེས་
པ་ཡང་མཆིང་བུ་ལྗང་གུ་ལ་བཤད་སྣང༌། རིན་ཆེན་འདི་རྣམས་ལས་ཇི་ལྟར་འབྱོར་བ་ལྔ་བཟུང་
བར་བྱའོ། །ཅི་སྟེ་བཀའི་འཁོར་ལོས་བསྒྱུར་བ་སོགས་རིན་པོ་ཆེ་ཆེན་པོའི་མངའ་དབང་ལྡན་
པ་དག་གིས་བཻཌཱུརྻའི་རིགས་ལས་བྱུང་བའི་ལྷ་དང་ཀླུ་རྣམས་ཀྱི་རིན་པོ་ཆེ་ཁ་དོག་སྣ་ལྔ་པ་
དག་གིས་བྱའོ། །གཞན་ཡང་རི་སོགས་ལས་རང་བྱུང་བའི་ཤེལ་རིགས་ཀྱི་རིན་པོ་ཆེ་ཆ་འདྲ་ཁ་
དོག་ལྔ་གང་རྙེད་ཀྱིས་རུང་བ་ནི་གོང་བཤད་དག་གིས་ཤུགས་ཀྱིས་ཤེས་ལ། དབུལ་པོ་དག་
གིས་དེ་ལྟ་བུ་མ་འབྱོར་ན་ཁ་དོག་ལྔའི་མེ་ཏོག་དྲི་བཟང་པོ་རྣམས་ཀྱིས་ཚབ་བྱ་བར་འགྲེལ་
པས་གསུངས་སོ། །སྨན་ནི་དུས་ཀྱི་འཁོར་ལོའི་རྩ་བའི་རྒྱུད་ལས། དྲི་ཡི་ལེ་ཚེ་སྦྱར་བ་ལ། །
རྒྱལ་པོ་ཚངས་མ་ལ་སོགས་སྨན། །མིག་ཟླ་མེ་སོགས་ཆ་ཤས་དང༌། ལྔ་ལྔ་ཡིས་ནི་རིམ་པས་
དགོད། །ཚངས་མ་སྲེད་མེད་དྲག་མོ་དང༌། །དབང་ཕྱུག་མཆོག་གི་དབང་ཕྱུག་མ། །དབང་མོ་
དཔའ་མོ་ཕག་མོ་དང༌། །གཞོན་ནུ་ཙ་རྩི་ཀ་དེ་བཞིན། །ས་མོ་ཆུ་མོ་མེ་མོ་དང༌། །རླུང་མོ་མཁའ་
སྤྱོད་མ་དེ་བཞིན། །མ་དང་སྲིང་མོ་བུ་མོ་དང༌། །ཚ་མོ་རང་སྐྱེས་མ་དེ་བཞིན། །བྲམ་ཟེ་རྒྱལ་
རིགས་རྗེ་རིགས་མོ། །དམངས་མོ་གཡུང་མོ་དེ་བཞིན་བཤད། །ཅེས་པའི་སྨན་ནི་དངོས་གྲུབ་
ཆེ༑ ཟོས་པས་རྟག་ཏུ་རྫུ་འཕྲུལ་སྟེར། །ཞེས་གསུངས་པ་ལྟར་མོ་ཡི་མིང་ཅན་དུ་བྱས་པའི་སྨན་
ཉེར་ལྔ་སྟེ། དང་པོ་ཚངས་མ་ཞེས་པ་བྲཧྨ་དཎྜི་སྟེ་ཚངས་པའི་དབྱུག་པ་ཞེས་པ་མེ་ཏོག་གསུམ་
པ་ཞེས་ཀྱང་ཟེར་བ་རིགས་ལྔ་ལས། དཀར་པོས་རབ་རིབ་སེལ་འདིར་ནག་པོ་དབྱུག་པའི་རྩེ་
མོ་གཉིས་སུ་སྤྱི་བླུགས་ཀྱི་གཟུགས་བསྐྱོན་པ་འདྲ་བ། རླུང་གི་ཁམས་པ་རོ་ཁ་བ་དེ་ཆ་གཉིས་
སོ༑ ༑སྲེད་མེད་མ་ནི་བི ཥྛ་ཀྲནྟཱ་ཞེས་པ་ཁྱབ་འཇུག་གནོན་མ་སྟེ། མེ་ཏོག་སྔོ་ཆུང་འཁོར་ལོའི་
དབྱིབས་ཅན་ཞིག་ཡོད་ལ། མཁའ་ཁམས་རོ་བསྐ་བ་ཅན་དེ་ཆ་གཅིག་གོ། །མ་རྙེད་ན་བོད་དུ་
ཚབ་སྤང་རྒྱན་གྱིས་རུང་བར་བཤད། དྲག་མོ་ནི་རུ་ཊ་ཛ་ཊཱ་སྟེ་དྲག་མོའི་རལ་པ་ཞེས་པ་ནཱ་ག་གེ་
437

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སར་ལ་ངོས་འཛིན་པར་མཛད། བོད་ན་ཟེ་དུ་ཞེས་ཟེར། མེ་ཁམས་རོ་ཚ་བ་ཅན་དེ་ཆ་གསུམ་
བྱའོ། །ཁ་ཅིག་གིས་འདི་སྤང་སྤོས་ལ་ངོས་བཟུང་སྣང༌། དབང་ཕྱུག་མ་ནི་པྲ་སི་དྷ་ཞེས་པ་རབ་
གྲགས་ཏེ་མེ་ཏོག་དཀར་པོ་རོ་མངར་བ་ཅན་ཆུ་ཁམས་པ་དབང་ལག་ཆ་བཞི་དང་། མཆོག་གི་
དབང་ཕྱུག་མ་ནི་དེ་བ་དཱ་ལི་སྟེ་སླེ་ཏྲེས་སམ། ཡང་ན་རྒྱུས་པ་གཤིབ་འདྲ་འབྲུ་ཕྲ་མོ་ཡོད་པ་
སྣར་བླུགས་ན་མགོ་ནད་སེལ་བ་མདོག་སེར་པོ་ཅན་ཞིག་སྟེ། ས་ཁམས་པ་རོ་ལན་ཚྭ་བ་འདི་ཆ་
ལྔ་པ་སྟེ། འདི་ལྔ་སྟེང་གི་རེ་མིག་དང་པོ་ལ་དགོད་པའོ། །དབང་མོ་ཞེས་པ་ཨིནྡྲ་བ་རུ་ཎཱི་སྟེ།
དབང་པོ་ཆུ་ལྷ་མོ་ཞེས་པ་ནང་ལེ་ལྟར་ན་ཏེ་ཀྟ། ཁ་ཅིག་ཏིལ་དཀར་ཀྱང་ཟེར། མེ་ཁམས་པ་
མདོག་དམར་རོ་ཚ་བ་ཅན་དེ་ཆ་གསུམ། དཔལ་མོ་ནི་ལཀྵ་ཎཱ་ཞེས་པ་མཚན་ཉིད་ཀྱང་ཟེར་ཏེ་
དཔའ་མོ་ཤིང་དཀར་པོ་འབྲས་བུ་ཕོ་མོ་སྦྱོར་བ་བྱེད་པ་འདྲ་བ། གངས་འདབ་ཏུ་སྐྱེ་བ། གང་ག་
སྐྱིད་དར་དུ་སྐྱེའང་ཟེར། བུད་མེད་ཀྱིས་ཟོས་ན་བུ་སྐྱེ་ལ། སྐྱེས་པ་རོ་ཙ་བར་བྱེད་པ། ཆུ་ཁམས་རོ་
མངར་བ་ཅན་ཆ་བཞིའོ། །ཕག་མོ་ཞེས་པ་བ་ར་ཧ་ཀརྞ་སྟེ། ཕག་རྣ་ཞེས་པ་ཕག་གི་རྣ་བ་འདྲ་
བའི་འདབ་མ་ཡོད་པ་མདོག་སེར་པོ་སིང་ཧ་ནགས་ན་སྟེ། ས་ཁམས་པ་རོ་ལན་ཚྭ་བ་དེ་ཆ་ལྔ།
གཞོན་ནུ་མ་ཀརྞི་ཀའམ་ཀརྞ་ཀ་ཞེས་པ་མདོག་སྔོ་ནག་ནང་མཁྲེག་པ་མེས་ཚིག་པར་ཕན་
ཞིག་བལ་པོར་སྐྱེ་བ་དེ་ཡིན་པར་བཤད་ལ། རོ་ཁ་བ་རླུང་ཁམས་པ་འདི་ཆ་གཉིས་སོ། །ཙརྩི་
ཀ་ཞེས་པ་ཨ་དྷོ་པུཥྤ་ཀ་སྟེ་ཐུར་བལྟས་མེ་ཏོག་ཅན་ཞེས་ཀོ་བ་ལ་དམར་རྩི་བྱེད་པ་ཡིན། འབྲི་
མོག་ཀྱང་ཟེར། ལོ་མ་སྔོ་བ་ཞིག་ཏུ་འདོད། རོ་བསྒ་མཁའ་ཁམས་པ་འདི་ཆ་གཅིག་སྟེ་འདི་ལྔ་
རེ་མིག་གཉིས་པ་ལའོ། །ས་མོ་ཞེས་པ་མུ་ཥ་ལཱི་གཏན་ཤིང་ཅན་མ་སྟེ་མེ་ཏོག་སེར་པོ་ཅན། མེ་
ཏོག་གི་འབྲས་བུ་གཏུན་ཤིང་འདྲ་བ་རོ་ལན་ཚྭ་བ་ས་ཁམས་པ་ཆ་ལྔ། ཆུ་མོ་ཞེས་པ་རུ་ངནྟཱི་དུ་
བྱེད་མ་སྟེ། རྟག་དུ་མེ་ཏོག་སྔོ་ནག་ཅན་རླང་ཁམས་རོ་བསྐ་བ་ཆ་གཉིས། མེ་མོ་ནཻ་ཛོ་ཏིསྶ་ཏི་སྟེ་
མེ་ལྡན་མ་ཞེས་པ་མེ་ཏོག་སྔོན་པོ་མཚན་མོ་མེ་འོད་འཕྲོ་བ། མཁའ་ཁམས་རོ་བསྐ་བ་ཅན་ཆ་
438

དུས་འཁོར་དབང་ལེ་འགྲེལ
གཅིག །རླུང་མོ་ནི་ཛྙཱ་ལུ་ལཱ་ཞེས་ངོ་ཚ་ཅན་མ་སྟེ་སྤང་རྒྱན་འདྲ་བ་ཞིག་ཡོད་ཟེར། སྙེ་མདོ་པས།
མེ་ཏོག་རོ་ཚ་བ་ཅན་གི་ཝཾ་དང་སྦྱར་ན་དབང་སྡུད་སྨན་ཡིན་ལ་རྨ་ལ་ཕན་པ་ཡིན་ཞེས་བཤད།
མདོག་དམར་པོ་མེ་ཁམས་རོ་ཚ་བ་འདི་ཆ་གསུམ། མཁའ་སྤྱོད་མ་ནི་ཨརྐ་སྟེ་ཉི་མའི་ཤིང་གི་
འདབ་མ་ཡིན་ལ། མདོག་དཀར་ཆུ་ཁམས་རོ་མངར་བ་སྟེ་ཆ་བཞི། ལྕམ་པས་ཚབ་རུང་ཡང་
ཟེར། ཁ་ཅིག་ཉེར་ཤིང་གི་ལོ་མའང་ཟེར། འདི་རྣམས་རེ་མིག་གསུམ་པ་ལའོ། །མ་ཞེས་པ་པུ་
ཏྲཾ་ཛཱ་རི་སྟེ་ས་འོག་ནས་སྐྱེ་བ་རྩ་བ་སྲན་མ་ཙམ་ཕྱེད་རུལ་ཕྱེད་མ་རུལ་པ་ཞིག་ཡོད་ཅེས་ཟེར།
ཡང་ན་པུ་ཏྲཾ་ཛཱ་ཏི་ཞེས་བུའི་སྐྱེ་བ་བོ་དེ་ཙིའི་ཤིང་གི་འདབ་མ་སྟེ། མདོག་སྔོ་མཁའ་ཁམས་རོ་
བསྐ་བ་ཆ་གཅིག །སྲིང་མོ་ཞེས་པ་ས་ཧ་དེ་བ་ལྷ་བཅས་ཏེ་བོད་ཀྱི་ཞིང་མུ་ལ་སྐྱེ་བའི་འབུ་སུ་
ཧང་ངམ་ཅོ་ག་ཀླད་སྨན་ཡིན་པར་བཤད། རིགས་ཕོ་མོ་གཉིས་ཡོད་ཅིང་མདོག་དང་མེ་ཏོག་
དམར་བ་མེ་ཁམས་རོ་ཚ་བ་དེ་ཆ་གསུམ། བུ་མོ་ནི་ཀྲྀ་ཏྭ་ཉྫལི་སྟ་སྙིམ་པ་བྱས་པ་ཞེས་པ། བྱང་
ཆུབ་ཐལ་སྦྱོར་ཡང་ཟེར་བ་མདོག་དཀར་པོ་ཆུ་ཁམས་མངར་བ་འདི་ཆ་བཞི། འདི་དབང་ལག་
ལའང་འགྲིག་མོད་དཔྱད། ཚ་མོ་ནི་ཨ་ཛ་ཀརྞ་སྟེ། རའི་རྣ་བ་ཞེས་པ་ར་ཡི་རྣ་བ་དང་འདྲ་བ་
སིང་ཧ་ནགས་སུ་སྐྱེ་བ། སེར་པོ་ས་ཁམས་ལན་ཚྭ་བ་འདི་ཆ་ལྔ། རང་སྐྱེས་མོ་ནི་མོ་ཧ་ནཱི་ཐ་ཊ་
བ་ཏྲི་ཀ་སྟེ། རྨོངས་མོ་འདབ་ཆེན་མ་ཞེས་པ། ཏཱ་མ་ལའི་ལོ་མ་ཡང་ཟེར་བ། མེ་ཏོག་ནག་པོ་
ཅན་རོ་ཁ་བ་རླུང་ཁམས་པ་འདི་ཆ་གཉིས་སོ། །ཁ་ཅིག་ནི་མ་པའི་ཤིང་གི་འདབ་མ་ལ་འདོད་
དོ༑ ༑འདི་ལྔ་རེ་མིག་བཞི་པ་ལའོ། །བྲམ་ཟེ་མོ་ནི་བྲི་ཧ་ཏཱི་ཀཎྜ་ཀ་རི་སྟེ་འདི་ལ་རིགས་གཉིས་
ཡོད་ཅིང༌། སྡོང་པོ་ཚེར་མ་ཅན་ལས་སྐབས་འདིར་སྟག་ཚེར་བ་མེ་ཏོག་དཀར་བ་ཆུ་ཁམས་རོ་
མངར་བ་འདི་ཆ་བཞིའོ། །རྒྱལ་རིགས་མོ་བྷཻང་ག་རཱ་ཛཱ་བུང་བའི་རྒྱལ་པོ་ཞེས་སུ་བསྒྱུར་ཀྱང་
སྔར་བཤད་ལྟར་ལ། ཕྱོགས་མཐུན་ར་མོ་ཤག་གི་ལོ་མ་ཡིན་ཟེར། སེར་པོ་ས་ཁམས་ལན་ཚྭ་
བ་ཆ་ལྔ། རྗེ་རིགས་མོ་ཤིང་མངར་ཏེ། ནག་པོ་ཁ་བ་རླུང་ཁམས་ཆ་གཉིས། དམངས་རིགས་མོ་
439

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ནི་ཀཎྜ་ཀཱ་རི་སྟེ་མཁའ་ཁམས་སྔོ་བ་བསྐ་བ་ཆ་གཅིག །ཀ་ཕྲན་སེང་ཚེར་ཡིན་ནམ་དཔྱད། གཡུང་
མོའམ་གདོལ་བ་མོ་ནི། མ་ཡཱུ་རི་ཤི་ཁཱ་སྟེ་རྨ་བྱའི་གཙུག་ཕུད་ཅེས་པ་རྨ་བྱའི་མདོངས་འདྲ་བ།
སྐྱིད་གྲོང་མུན་ལ་སོགས་སུ་སྐྱེ་བ། མེ་ཁམས་དམར་པོ་རོ་ཚ་བ་ཅན་ཆ་གསུམ་མོ། །འདི་ལྔ་རེ་
མིག་ཐ་མར་དགོད་དོ། །དེ་ལྟར་ཉེར་ལྔ་པོའི་ནང་ནས་ཇི་ལྟར་རྙེད་པ་ལྔ་གཟུང་བར་བྱའོ་
གསུངས་སྨན་ཉེར་ལྔ་པོ་འདི་གཙོ་བོར་ཤིང་གི་སྨན་ཡིན་པ་འདྲ་སྟེ་འགྲེལ་པར་ནགས་ཀྱི་སྨན་
དང་ཞེས་གསུངས་བའི་ཕྱིར་རོ་སྙམ་མོ། །སྔར་གྱི་དྲིའི་ལེ་ཚེ་དང་འདི་སོགས་ལ་འཆི་མེད་
མཛོད་སོགས་སྐད་དོད་གཞན་དང་ཅི་རིགས་ཞིབ་བསྡུར་བྱས་ན་གོ་རྒྱུ་ཅི་རིགས་ཡོད་པ་འདྲ་
དེ་ལྟར་མ་གྲུབ་པས་སྐབས་འདིར་སྔ་མ་རྣམས་ཀྱིས་གསུངས་པ་ལྟར་བཀོད་པ་ཡིན་ནོ། །
དེ་ནས་འབྲུ་ཉེར་ལྔ་ནི་སྨན་གྱི་ལེ་ཚེའི་ཆ་ཡི་གྲངས་དང་འདྲ་བར་རེ་མིག་ཉེར་ལྔ་བཀོད་པའི་རེ་
མིག་དང་པོ་ལྔ་ལ། སོ་བ་དང་ཞེས་པ་འབྲས་སོ་བ་སྦུབས་དང་མ་བྲལ་བ། སོ་བ་ཆེན་པོ་ཞེས་
པ་འབྲུ་སོ་བ་དངོས་ལ་བྱས་ན་ལེགས་ཀྱང་གཉིས་ཀ་འབྲས་ལ་འདོད་པའང་སྣང༌། མོན་སྲན་
ཞེས་པ་མོན་སྲན་ལ་རིགས་དུ་མར་སྣང་ཡང༌། མོན་སྲན་ནག་གྲོ་ཅུང་ཟད་ནར་བ་ཡིན་ཞེས་
བཤད། ཙ་ན་ཀ་དཀར་པོ་ཞེས་པ་སྲན་མའི་བྱེ་བྲག་ཙ་ན་ཀ་ཞེས་པ་མདོག་དཀར་དབྱིབས་
ཅུང་ནར་བ་ལ་བཤད། ཏི་ལ་ནག་པོ་དང་ལྔའོ། །རེ་མིག་གཉིས་པ་ལ། ཀོ་ཊ་པཱ་ནི་ཁྲེ་ཙེ་སྟེ་བྲ་
བོ་ཞིང་ལ་བཏབ་ནས་སྐྱེ་བའོ། །མུད་ག་ཞེས་པ་སྲན་མའི་བྱེ་བྲག་མོན་སྲན་རྔེའུ་ཞེས་པ་སྲན་
ཆུང་མདོག་སྐྱེར་སྔོན་ཞིག་གོ། །སྲན་མ་ནི་བོད་དུའང་སྐྱེ་བ་སྲན་ནག་དངོས་སོ། །ཏིལ་དཀར་
པོ་དང་གྲོ་ལྔའོ། །གསུམ་པ་ལ་མཽ ཥྛ་འམ་ཨོཾཥྛ་ཞེས་པ་སྲན་ཆེན་ལེབ་མོ་རྒྱ་སྲན་ནོ། །ཏྲི་བུ་ཊ་
ཞེས་པ་སྲན་ཅུང་ཁྲ་བོ། ཡུངས་ནག་དང༌། ནས་དང༌། མོན་སྲན་ཞེས་པ་མོན་སྲན་གྲེའུ་སྟེ་སྲན་
མ་མཱ་ཤཱ་ཡང་ཟེར་བ་མཁལ་དབྱིབས་འབྲུ་བརྒྱག་པ་ཅན་སྲན་ཆུང་དཀར་པོའོ། །བཞི་པ་ནི།
སྲན་ཆུང་ཞེས་པ་བོད་དུའ ང་སྐྱེ་བའི་སྲན་ཆུང་ཕྲ་མོ་སྨུག་ལེབ་དེའོ།།ཉུངས་ཀར་ཡོངས་གྲགས་
440

དུས་འཁོར་དབང་ལེ་འགྲེལ།
དང༌། ཀཾ་ཀུ་ཞེས་པ་ཁྲེ་རྒོད་དེ་བྲ་རྒོད་དོ། །ཏུ་བ་རི་ཀ་ཞེས་པ་སོག་མའི་ཚིགས་འདྲ་ཁའི་འབྲུ་
ཞིག་ཡོད་ཅེས་ཟེར། བར་བ་ཊི་ཀ་ཞེས་པ་སྲེ་ད་སྟེ་ཡུག་པོ་བཏབ་སྐྱེས་སོ། །ལྔ་པ་ནི་ཟར་མ་སྟེ་
འདི་ལ་ཨ་ཏ་ཤཱིའང་ཟེར། བ་ར་ཊི་ནི་ཡུངས་དམར་ཏེ་ཡུངས་གཞི་དམར་པོ། བརྞྞ་སྲན་ཆེན་
དཀར་པོ། ཀུ་ལེན་ཐ་ཞེས་པ་རྒྱ་སྲན་ནག་པོ་ལེབ་ཆུང་། སྲན་མ་ཙ་ན་ཀ་ནག་པོ་ལྔའོ། །དེ་
ལྟར་སྨན་གྱི་ལེ་ཚེ་སྦྱར་བའི་ཆ་བཞིན་བྱས་ལ་འདི་རྣམས་ལས་ཇི་ལྟར་རྙེད་པའི་འབྲུ་ལྔའི་ཆ་
བཟུང་བར་བྱའོ། །འབྲུ་རྣམས་ཀྱི་ཆ་ནི་རང་རང་གི་རིལ་བུ་སྟེ་རྡོག་པོའི་གྲངས་ཀྱིས་བྱའོ། །དྲི་
ནི་གོང་དུ་ནང་ལེར་དྲི་ཡི་ལེ་ཚེ་ཉེར་ལྔ་གསུངས་བའི་ནང་ནས་ཇི་ལྟར་རྙེད་པའི་ཆ་བཅོ་ལྔ་པའི་
དྲི་ལྔ་ཚན་ཞིག་གཟུང་བར་བྱའོ། །བུམ་རྫས་དེ་རྣམས་བུམ་པ་གང་དང་གང་དུ་གཞུག་པའི་
ཚུལ་ནི། རིན་པོ་ཆེ་རྣམས་ལས་རིན་ཆེན་ཁ་དོག་སྔོན་པོ་ནི་ཤར་དང་ནུབ་ཀྱི་རྒྱལ་བ་དང་རྣམ་
པར་རྒྱལ་བའི་བུམ་པ་ལའོ། །དེ་བཞིན་ནག་པོ་ནི་ཤར་དང་མེའི་བུམ་པ། དམར་པོ་ལྟོ་དང་
བདེན་བྲལ།:དཀར་པོ་བྱང་དང་དབང་ལྡན། སེར་པོ་ནུབ་དང་རླུང་གི་བུམ་པའི་ནང་དུ་གཞུག་
པར་བྱ་སྟེ། རིན་ཆེན་ཉིད་ཀྱི་གོང་བུ་མ་བཤིག་པ་དེ་གར་གཞུག་པའོ། །མ་འབྱོར་ན་ཕྱེ་མ་ཙམ་
དེ་ལྟར་སོ་སོར་རོ། །དེ་བཞིན་ཁབ་ལེན་གྱི་ལྕགས་ནི་སྔོན་པོ་གང་དུ་གཞུག་པ་དེར་གཞུག་པ་
དང༌། གཞན་ལྷང་ཚེར་སོགས་ཀྱི་ལྕགས་རྣོན་པོ་ནི་ནག་པོ་གཞུག་པ་དང༌། ཟངས་དམར་པོ།
དངུལ་དཀར་པོ། གསེར་རིན་ཆེན་སེར་པོར་གཞུག་པའི་བུམ་པར་རོ། །དེ་བཞིན་སྨན་ལྔ་པོའི་
ཆ་གཅིག་པ་ཅན་རྒྱལ་བ་དང་རྣམ་རྒྱལ་བུམ་པར་གཞུག་ཅིང༌། ཆ་གཉིས་པ་ཤར་དང་མེར།
གསུམ་པ་ལྷོ་དང་ལྷོ་ནུབ། བཞི་པ་བྱང་དང་དབང་ལྡན། ལྔ་པ་ནུབ་དང་རླུང་གི་བུམ་པར་
གཞུག་གོ། །དེ་བཞིན་དུ་རིལ་བུའམ་རྡོག་པོའི་དབྱེ་བས་འབྲུ་རྣམས་དང༌། སྔར་གསུངས་པའི་
ནགས་ཀྱི་སྨན་ཚངས་མ་སོགས་དང༌། ཨེ་ལ་སོགས་དྲིའི་རྫས་ཉེར་ལྔ་རྣམས་ལས་ཇི་ལྟར་རྙེད་
པའི་ལྔ་ཚན་རྣམས་ཀྱང་ཆ་སོ་སོ་བུམ་པ་སོ་སོ་ལ་ཁྲོལ་བུའམ་དུམ་བུ་རེ་བླུག་པར་བྱའོ། །དེ་
441

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ལྟར་མ་འབྱོར་ན་ཆ་སོ་སོའི་ཕྱེ་མ་བྱ་བ་ལས་འོས་མེད་དོ། །སླར་ཡང་རིན་ཆེན་ལྔ། ལྕགས་
རིགས་ལྔ། ནགས་ཀྱི་སྨན་ལྔ། འབྲུ་ལྔ། དྲིའི་རྫས་ལྔ་སྟེ་ཉེར་ལྔ་པོ་རས་སོགས་གཙང་མར་
ཐུམ་པོར་བཅིངས་པ་རྣམ་པར་རྒྱལ་བའི་དུང་ཆུས་བཀངས་བར་གཞུག་པར་བྱ་སྟེ། དེ་རྣམས་
སུ་དབང་ཆོག་བཞིན་དུ་ལྷ་ལེགས་པར་བསྐྱེད་བཟླས་བྱས་ནས་མཎྜལ་དང་བཅས་གསོལ་བ་
གདབ་པ་སྔོན་དུ་བཏང་ནས། སློབ་དཔོན་གྱིས་དབང་གི་ལྷ་རྣམས་སྤྱན་དྲངས་པ་ལ་མཆོད་
ཅིང་གསོལ་བ་བཏབ་པས་དབང་བསྐུར་བར་བྱའོ། །ཞེས་སོ། །བུམ་པ་དེས་སྐྱེ་བའི་གནས་
ལྔར་དབང་བསྐུར་བར་བྱ་སྟེ། གང་ཞེ་ན། གཙུག་ཏོར་དང་། ཕྲག་པ་དང༌། དཔུང་པ་དང་
འབྲེལ་བའི་ཚིགས་གཡས་པ་དང་། གཡོན་པ་དང་། དཔྱི་དང་བརླའི་མཚམས་གཡས་དང་
གཡོན་དུའོ། །སྐྱེ་བའི་གནས་ལྔ་ཞེས་པ་མངའ་དུ་འབྱུང་བ་ལྔའི་ཁམས་སྐྱེ་བའི་འབུར་པོ་ལྔ་
དང་པོར་བཏོད་པའི་གནས་ཏེ། ནམ་མཁའི་ཁམས་སྐྱེ་བའི་གནས་གཙུག་ཏོར་དང༌། རླུང་དང་
མེའི་ཁམས་སྐྱེ་བའི་གནས་ཕྲག་ཚིགས་གཡས་གཡོན་དང༌། ཆུ་དང་སའི་ཁམས་སྐྱེ་བའི་གནས་
དཔྱི་ཚིགས་གཡས་གཡོན་ནམ། རྭ་འགྱུར་དུ་པུས་མོའི་ཚིགས་ཞེས་འབྱུང་བ་དེ་དག་ཏུ་བུམ་
པས་དབང་བསྐུར་བར་བྱའོ། །འདི་ནི་དབང་བདུན་གྱི་དང་པོ་ཆུ་དབང་གི་སྐབས་འབའ་ཞིག་
ཏུ་མ་ཟད་ལྷག་མ་དྲུག་ལ་ཡང་མཐའ་བརྟེན་གྱི་ཆུ་དབང་བསྐར་བའི་སྐབས་སུའང་ཚུལ་དེ་ཉིད་
ཡིན་ཞེས་འཆད། མེ་ཏོག་དོར་བ་དང༌། མིག་དབྱེ་བའི་སྔགས་ཀྱིས་ལས་དེ་དག་བྱས་ནས།
རིགས་ཀྱི་ལྷ་མེ་ཏོག་ཕོག་པ་དང་། དཀྱིལ་འཁོར་གྱི་གཙོ་བོ་དང་པོར་བྱས་ནས་དཀྱིལ་འཁོར་
གྱི་ལྷ་མཐའ་དག་ངོ་བསྟན་པར་བྱའོ། །དེ་ལྟར་ཐོག་མར་ཤར་གྱི་སྒོར་རིགས་དག་པར་བྱས་ཏེ།
དེ་ནས་བྱང་ཕྱོགས་སྐུའི་ཞལ་དུ་ཕུང་ཁམས་དག་བྱེད་ཆུ་དང་ཅོད་པན་གྱི་དབང༌། ལྷོ་ཕྱོགས་
གསུང་གི་ཞལ་དུ་རླུང་བཅུ་དང་རོ་རྐྱང་གི། རྩ་དབུ་མའི་དག་བྱེད་དར་དཔྱངས་དང་རྡོ་རྗེ་དྲིལ་
བུའི་དབང༌། ཤར་ཕྱོགས་ཐུགས་ཀྱི་ཞལ་དུ་དབང་ཡུལ་དག་བྱེད་བརྟུལ་ཞུགས་དང་མིང་གི་
442

དུས་འཁོར་དབང་ལེ་འགྲེལ།
དབང༌། ནུབ་ཕྱོགས་ཡེ་ཤེས་ཀྱི་ཞལ་དུ་ཡེ་ཤེས་རྣམ་པར་སྦྱོང་བྱེད་རྗེས་གནང་འདོགས་བཅས་
ཀྱི་དབང་སྦྱིན་པའི་སླད་དུ། སློབ་དཔོན་གྱིས་སློབ་མ་ལག་པ་གཡོན་པ་ནས་ཁྲིད་ཅིང་ལས་ཀྱི་
རྡོ་རྗེ་ཅན་དང་ལྷན་ཅིག་དཀྱིལ་འཁོར་ལ་གཡས་སུ་བསྐོར་བ་བྱས་ནས། བྱང་གི་སྒོར་ཁྲིད་དེ་
དེར་ལུས་རྣམ་པར་དག་པའི་དོན་དུ་བུམ་པ་འཛིན་པའི་སྒྲོལ་མ་སོགས་ལྷ་མོ་རྣམས་ཀྱིས་ཨོཾ་
ཨཱ་ཨཱི་སོགས་ཡུམ་ལྔའི་ས་བོན་དང་བཅས་པའི་སྔགས་ཀྱིས་སྐྱེ་བའི་གནས་ལྔར་དབང་བསྐུར་
ཞིང་ཁྲུས་བྱའོ། །དེས་ལུས་ཀྱི་ཁམས་ལྔའི་དྲི་མ་རྣམ་པར་དག་པར་བྱས་པ་དང་། དེ་བཞིན་དུ་
སངས་རྒྱས་ལྔའི་རབ་ཏུ་དབྱེ་བའི་ཅོད་པ༷ ན་གྱི་དབང་ཡང་སྐྱེ་བའི་གནས་ལྔར། ཨོཾ་ཨ་ཨི་
སོགས་ཡབ་ལྔའི་སྔགས་ཀྱིས་བསྐུར་བས་སྦྱིན་པར་བྱ་བ་ཡིན་ཏེ་ཕུང་པོ་ལྔའི་དྲི་མ་དག་པར་བྱ་
བའོ། །དེ་ལྟར་རིན་པོ་ཆེ་དང་གསེར་གྱི་ཅོད་པན་ནམ། གོས་ལས་བྱས་པའི་ཅོད་པན་བཅིངས་
པར་བྱའོ། །དེ་ལྟར་དབང་བསྐུར་གཉིས་ཀྱིས་ཁམས་དང་ཕུང་པོ་ཡོངས་སུ་དག་པས་སྐུ་རྣམ་
པར་དག་པར་འགྱུར་རོ། །འདིར་དབང་བདུན་བསྐུར་བའི་སྔོན་དུ་སྦྱང་བ་རྣམས་རྒྱུད་སྡེ་གཞན་
དང་མཐུན་པར་ཁ་བསྐང་བ་དང༌། དབང་བདུན་པོའི་སྔོན་དུ་ནང་དབང་བསྐུར་བ་ས་དྷུ་པུ་ཏྲས་
བཤད་པ་ལྟར་བླ་མ་གཙོ་བོ་ཡབ་ཡུམ་མཉམ་པར་སྦྱོར་བའི་ཐུགས་ཀའི་ས་བོན་གྱི་འོད་ཟེར་
གྱིས་སློབ་མ་དྲངས་པ་ཁར་བཅུག་ནས། ཞུ་བའི་བྱང་སེམས་ལས་སློབ་མ་ཡུམ་གྱི་པདྨར་རྡོ་རྗེ་
བཞི་སོ་སོར་བསྐྱེད་ནས། དེ་ལ་ཡེ་ཤེས་པ་བསྟིམ་ནས་གཉིས་སུ་མེད་པར་བྱས་པ་ཕྱིར་ཕྱུངས་
ནས་དབང་སྟེགས་ལ་ཕྱོགས་སོ་སོར་དམིགས་པས་འགོད་པ་ཆོས་རྗེ་བུས་བཞེད་པ་སོགས་བླ་
མ་སྔ་མ་རྣམས་ཀྱི་དབང་གི་ཆོ་ག་ལས་ཇི་ལྟར་འབྱུང་བ་ལྟར་ཤེས་པར་བྱ་སྟེ། འདིར་རྩ་འགྲེལ་
ལས་གསུངས་པའི་ཚིག་གི་འགྲོས་ཙམ་ཞིག་མདོར་བསྡུས་ནས་བཤད་པ་ཡིན་ནོ། །དེ་ལྟར་
སྐུའི་ཞལ་གྱི་ས་ལ་སྐུ་དག་པར་བྱས་ཏེ། དེ་ནས་རྡོ་རྗེ་སློབ་དཔོན་མཆོག་གི་བླ་མས་གཡས་
སྐོར་གྱིས་ལྷོའི་སྒོར་ཁྲིད་ནས། གསུང་རྣམ་པར་དག་པའི་དོན་དུ་ནུས་པ་བཅུ་བོ་རྣམས་ཀྱིས་
443

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
རླུང་བཅུ་དག་བྱེད་དར་དཔྱངས་ཁ་དོག་བཅུ་ཡི་དབང་ཉིད་སྐྱེ་བའི་གནས་ལྔར་ཨོཾ་ཨ་ཨཱ་
སོགས་སྔགས་དང་བཅས་པས་བསྐུར་བར་བྱ་སྟེ། དབང་རྫས་ཀྱི་དར་དཔྱངས་ནི་རིན་པོ་ཆེའི་
པན་འམ་གསེར་གྱི་པཊྚའམ་མ་རྙེད་ན་མེ་ཏོག་གི་ཕྲེང་བ་དབྲལ་བར་བཅིང་བར་བྱའོ། །དེ་
ནས་རྡོ་རྗེ་དང་དྲིལ་བུ་ཡི་དབང་ནི་སྐྱེ་བའི་གནས་ལྔར་ཉི་ཟླ་ལས་ཏེ་ཞེས་པ་ཉི་ཟླ་རོ་རྐྱང་གི་
རྩ་དག་པར་བྱེད་པའི་ཆ་ལས་ཏེ། གཙོ་བོ་ཡབ་ཡུམ་གྱིས་ཨོཾ་ཧུཾ་ཧོཿ སཱརླ་ཙནྡྲ་བི་ཤྭ་དྷ་ཀ་སྭཱ་ཧྭ་
ཞེས་པས་བསྐུར་ཞིང༌། སླར་རྡོ་རྗེ་དང་དྲིལ་བུ་སྤྱི་བོར་བཞག་ནས་དུང་ཆོས་ཀྱི་ཆུས་ཀྱང་དབང་
བསྐུར་བར་བྱའོ། །དེ་ལྟར་དབང་བསྐུར་བ་གཉིས་ཀྱིས་གསུང་རྡོ་རྗེ་སྦྱང་བའམ་རྣམ་པར་དག་
པར་བྱས་ནས་མཐེ་པོའི་རྡོ་རྗེ་སྟེ་སོར་གདུབ་བྱིན་ལ། སླར་ཡང་གཡས་སྐོར་གྱིས་ཤར་གྱི་སྒོར་
ཐུགས་རྡོ་རྗེ་སྦྱང་བའི་དོན་དུ་རྡོ་རྗེ་བརྟུལ་ཞུགས་ཀྱི་དབང་དག་ཀྱང་བྱང་ཆུབ་སེམས་དཔའ་
ཡབ་ཡུམ་གྱིས་བསྐུར་བར་བྱ་སྟེ། དབང་གི་རྫས་ནི་མེ་ཏོག་སིལ་མ་ཁ་དོག་དྲུག་པའོ། །སྐུར་
བའི་གནས་ནི་སྐྱེ་བའི་གནས་ལྔ་དང་རྣ་བ་སོགས་དབང་པོའི་སྒོ་རྣམས་སུའོ། །སྔགས་ནི་ཨོཾ་ཨ་
ཨཱ་སོགས་སོ། །དགོས་པ་ནི་ཡུལ་ཅན་ལུས་ཀྱི་དབང་པོར་བཅས་པའི་ཡུལ་དག་པར་བྱེད་པ་
ཅན་གྱིས་སྦྱར་བར་བྱ་བ་སྟེ་དབང་བདུན་དང་བྱིས་པ་འཁྲུད་པ་ནས་ཀློག་སོགས་བསླབ་པའི་
བར་དུ་སྦྱར་བར་བྱ་བ་རྗེས་སུ་འཆད་དོ། །དེ་ནས་ལས་ཀྱི་དབང་པོ་ཡུལ་བཅས་དག་པའི་སླད་
དུ་སྒོ་སྐྱོང་ཁྲོ་བོ་ཡབ་ཡུམ་རྣམས་ཀྱིས་བྱམས་སོགས་ཚད་མེད་བཞི་ཡི་རང་བཞིན་གྱི་རྡོ་རྗེ་
མིང་གིས་དབང་བསྐུར་བ་སྟེ། རྫས་གང་གིས་ན་རྐང་ལག་གི་དཔུང་གདུབ་སོགས་དྲུག་གམ་
མེད་ན་མེ་ཏོག་གི་ཕྲེང་བ་གདུབ་བུའི་གནས་རྣམས་སུ་བཅིང་ལ། སྔགས་ནི་ཨོཾ་ཧ་ཧྭ་སོགས་
ཀྱིས་སོ། །དགོས་པ་ལས་དབང་ཡུལ་བཅས་རྣམ་པར་དག་ཅིང་ཚད་མེད་བཞིས་སེམས་ཅན་
གྱི་དོན་བྱེད་པ་ལ་དབང་བར་འགྱུར་རོ། །ཁྱོད་ནི་རྡོ་རྗེ་ཆེ་གེ་མོ་ཞེས་བྱ་བའི་མིང་བཏགས་ནས་
ལུང་བསྟན་པར་བྱའོ། །དེ་ལྟར་དབང་བསྐུར་བ་གཉིས་ཀྱིས་ཐུགས་རྡོ་རྗེ་སྦྱངས་ཏེ། སླར་ཡང་
444

དུས་འཁོར་དབང་ལེ་འགྲེལ།
གཡས་སྐོར་གྱིས་ནུབ་སྒོར་ཁྲིད་དེ་ཡེ་ཤེས་རྣམ་པར་དག་པའི་དོན་དུ་གསལ་བར་རྡོ་རྗེ་སེམས་
དཔའ་རྒྱལ་བའི་བདག་པོས་སྐྱེ་བའི་གནས་ལྔར་ཨོཾ་ཧཾ་ཀྵ་སོགས་སྔགས་བརྗོད་ཅིང་འཁོར་ལོ་
བྱིན་ཏེ་ཆོས་ཀྱི་འཁོར་ལོ་བསྐོར་བར་རྗེས་སུ་གནང་པ་དང་འོག་ནས་འབྱུང་བའི་འདོགས་
བཅུས་རབ་ཏུ་སྦྱིན་པར་བྱ་ལ། དེ་ལྟར་དབང་བདུན་རྫོགས་ནས་སློབ་དཔོན་ཉིད་དུ་བྱ་བའི་
དོན་དུ་ལག་པར་རྡོ་རྗེ་དང་དྲིལ་བུ་རབ་ཏུ་བྱིན་ནས་རྡོ་རྗེ་སློབ་དཔོན་དུ་དབང་བསྐུར་བ་བྱས་
ནས། རབ་མཆོག་སྙིང་རྗེ་དག་གིས་དག་པའི་ཆོས་ནི་བསྟན་པར་བྱ་སྟེ། གང་ཞེ་ན། ངེས་
པ༷ར་རྡོ་རྗེའི་རིགས་དག་ལ་ནི་མཚམས་མེད་ལྔ་བྱེད་པ་དང་། སངས་རྒྱས་ཀྱི་བསྟན་པ་བཤིག་
པ་དང་དམ་ཚིག་འདྲལ་བའི་བསྒྲལ་བྱའི་སྔོན་དང་ཕྱི་མཐའ་ཤེས་ནས་ལས་ངན་གྱི་རྒྱུན་གཅོད་
པའི་སྲོག་གཅོད་བྱ་སྟེ། རལ་གྲི་ཡི་རིགས་ལ་ཡང་ལམ་ངན་ལས་འདོན་པའི་སླད་དུ་བདེན་པ་
མིན་པའི་ཞེས་རྫུན་གྱི་ཚིག་སྨྲའོ། །རིན་ཆེན་རིགས་ལ་ནི་ཡི་དྭགས་སུ་འགྲོ་བའི་འདུངས་པ་
གཞན་ལས་ནོར་དབྲོག་པའམ་འཕྲོག་པར་བྱ་སྟེ་མགོན་མེད་ལ་སྟེར་བར་བྱའོ། །མཆོག་གི་
པདྨའི་རིགས་ཉིད་ལ་ཡང་ཆགས་ཅན་དུད་འགྲོའི་སྐྱེ་གནས་སུ་སྐྱེ་བ་བཟློག་ཕྱིར་གཞན་གྱི་
བུད་མེད་དབྲོག་པ་སྟེ་འཕྲོག་པར་བྱའོ། །བྲམ་ཟེ་སོགས་རིགས་སུ་འཛིན་པ་གཞོམ་ཕྱིར་ཆང་
བཏུང་བ་དང་སྒྲོན་མ་ཤ་ལྔ་དང༌། སངས་རྒྱས་ལྔའི་རང་བཞིན་བདུད་རྩི་ལྔ་རྣམས་བསྟེན་པ་
དྭང༌། འདོད་ཡོན་བཟང་པོའི་ཡུལ་རྣམས་མཐའ་དག་འཁོར་ལོ་ཡི་རིགས་ལ་ནི་བསྟེན་པར་
བྱ་སྟེ། འདོད་པའི་རོ་ལ་ཆགས་པས་མིན་པར་རྡོ་རྗེ་ལུས་ཀྱི་ལྷ་མཆོད་ཅིང་ཐབས་ལ་མཁས་
པས་འདོད་ཡོན་མི་སྤོང་བར་བྱེད་པའོ། །ལས་ཀྱི་ཕྱག་རྒྱའི་དངོས་གྲུབ་བསྒྲུབ་པའི་སླད་དུ་
གདོལ་པ༵་མོ་སོགས་མཐའ་དྭག་བུད་མེད་རྣམས་ནི་བསྟེན་པར་བྱ་སྟེ། གྲི་གུག་གི་རིགས་ལ་
ཡ༷ང་བུད་མེད་ཀྱི་མཁའ་ཡི་པདྨར་སྨད་པ་དང་བརྙས་པར་མི་བྱའོ། །མདོར་ན་བུད་མེད་མི་
སྨོད་ཅིང་འཇིག་རྟེན་གྱི་རིགས་དང་རིགས་མིན་དུ་མི་འབྱེད་པར་ཕྱག་རྒྱ་མཚན་ལྡན་བསྟེན་པ་
445

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྲི་གུག་གི་དམ་ཚིག་གོ། །དེ་ཡང་སྲོག་གཅོད་པའི་ལས་རྩོམ་པ་ལ་གང་ཟག་གང་ཞིག་འཆི་བ་
ལ་ཐུག་གི་བར་དུ་མཚམས་མེད་སོགས་ལས་ངན་པ་ལ་ཞུགས་པ་དེ་དག་བསྒྲལ་བར་བྱས་ན།
ལས་ངན་དེ་ལས་བཟློག་ནུས་པའི་ཚུལ་ཤེས་པའི་སྔོན་དང་ཕྱི་མཐའ་མཐོང་བའི་མངོན་ཤེས་
དང་ལྡན་པའི་སྔགས་པས། ཁྲོ་བོའི་དྲག་སྔགས་བསྒྲུབ་ཅིང་མི་བསྐྱོད་པའི་ཏིང་ངེ་འཛིན་གྱིས་
བསྒྲལ་བར་བྱ་ཡི། མངོན་ཤེས་མེད་པས་སྔོན་དང་ཕྱི་མཐའི་ཚུལ་མ་མཐོང་བར་བསྒྲལ་ན་
ཕན་པ་མེད་ཀྱི་སྟེང་དུ་གནོད་པར་འགྱུར་བའང་སྲིད་དེ། དཔེར་ན་རྒྱལ་པོ་མྱ་ངན་མེད་པ་ལ་
གཞོན་དུས་གཏུམ་པོ་མྱ་ངན་མེད་དང༌། ཕྱིས་ཆོས་རྒྱལ་མྱ་ངན་མེད་དུ་གྲགས་པ་ལྟར། ལས་
ངན་སྤྱོད་པ་དག་ཀྱང་ལས་དེ་དོར་ནས། དགེ་བ་ལ་འཇུག་པ་བསད་ན་དམྱལ་བར་སྐྱེ་བའི་
རྒྱུར་འགྱུར་རོ། །དེས་ན་མངོན་ཤེས་ལྔ་དང་ལྡན་པར་མ་གྱུར་པ་དེ་སྲིད་ཞི་རྒྱས་དང་དབང་
དགུག་གི་ལས་མ་གཏོགས་དྲག་པོའི་ལས་མི་བྱ་ཞིང༌། རྫུན་སྨྲ་བ་སོགས་གཞན་ཀྱང་རིགས་དེ་
དང་དེའི་སྔགས་གྲུབ་པའི་ནུས་པ་ཐོབ་པའི་སྔགས་པས་རང་དོན་མིན་པར་གཞན་ཕན་གྱི་ཆེད་
དུ་ཐབས་ལ་མཁས་པའི་སྒོ་ནས་བྱས་ན་འཇིག་རྟེན་གྱི་སྨད་པའི་གནས་སུ་མི་འགྱུར་ལ་དོན་
ཆེན་པོར་འགྱུར་རོ། །སྲོག་གཅོད་པ་སོགས་རྫོགས་རིམ་ངེས་དོན་ལ་སྦྱར་ན། སྲོག་གཅོད་པ་
ནི་གཙུག་ཏོར་དུ་རླུང་འགག་པར་བྱེད་པ་ཡིན་ལ་དེས་ཁུ་བ་སྟེང་དུ་འགྲོ་ཞིང་བརྟན་པར་
འགྱུར་རོ། །བདེན་མིན་ནི་མཐའ་གང་དུའང་བདེན་པར་མི་སྨྲ་བའི་ཚིག་སེམས་ཅན་ཀུན་གྱི་
སྐད་ཀྱིས་སྟོན་པ་ལོངས་སྐུ་བསྒྲུབ་པ་དང༌། སྙིང་གར་གནས་པ་གཞོམ་མེད་སྟོང་པའི་སྒྲ་སྒྲུབ་
པའོ། །གཞན་གྱི་ནོར་ནི་གཞན་རྡོ་རྗེ་སེམས་དཔའི་ནོར་བདེ་བ་ཆེན་པོ་སྟེར་བའི་ཁུ་བ། དེ་
འཕྲོག་པ་མགྲིན་པ་ས་བརྒྱད་པ་ཐོབ་པའི་གནས་སུ་བཅིང་བའོ། །གཞན་གྱི་བུད་མེད་སྟོང་
གཟུགས་ཕྱག་རྒྱ་ཆེན་མོ་གང་ཞིག་མི་འགྱུར་བའི་བདེ་བ་འདྲེན་པ་དེ་ཉིད་རང་གིར་བྱས་ནས་
དཔྲལ་བ་ས་བཅུ་པའི་གནས་སུ་སྲོག་བཀག་པས་ཁུ་བ་སྟེང་དུ་འགྲོ་བའོ། །ཆང་ལྷན་སྐྱེས་
446

དུས་འཁོར་དབང་ལེ་འགྲེལ།
དགའ་བ། སྒྲོན་མ་ལྔ་ནི་ནང་དུ་དབང་པོ་ལྔ། ནང་དུ་རང་གི་ལུས་ཀྱི་བདུད་རྩི་ལྔ། ཡུལ་དབང་
ཡུལ་རྣམས་ཏེ། དེ་རྣམས་བསྟེན་ཚུལ་ལྟེ་བའི་པདྨར་སྲོག་བཀག་པས་དབང་ཡུལ་འབྲེལ་པའི་
རྣམ་རྟོག་འགོག་སྟེ་ལྷན་སྐྱེས་དགའ་བ་ལ་གནས་ཤིང་ནང་གི་བདུད་རྩི་ལྔའི་དངས་མ་འཛག་
མེད་དུ་བཅིང་བའམ་བསྟེན་པའོ། །མཁའི་པདྨར་མི་སྨད་པ་ནི་བྱང་སེམས་འཕོ་བ་མེད་པ་
འཛག་མེད་ཀྱི་ཚུལ་ཁྲིམས་ཐོབ་པས། ཕྱི་རོལ་དུ་ཡུམ་གྱི་པདྨ་ཁུ་བ་འཛག་པས་སྨད་པ་མེད་
པའོ། །དེ་ལྟར་འདི་དག་ལ་ཕྱི་ལྟར་ན་ཐབས་ཤེས་ཀྱི་དགོངས་སྤྱོད་ཁྱད་པར་ཅན་གྱིས་ཟིན་
པའི་སྒོ་ནས་སྤྱོད་ཚུལ་དང་། ནང་དུ་སྦས་དོན་གྱི་ཚུལ་གཉིས་ཀྱིས་རྟོགས་པར་བྱའོ། །མདོར་
ན་རང་དོན་ལ་ཆགས་པའི་སེམས་ཀྱིས་སྲོག་གཅོད་དང་རྐུ་བ་སོགས་ནི་རྣམ་པ་ཀུན་དུ་མི་དགེ་
བའི་ལས་ཡིན་ལ། རང་དོན་ལ་མ་ཆགས་པར་གཞན་དོན་དུ་སྦྱོར་བ་དང་སྒྲོལ་བ་སོགས་ཀྱི་
ལས་ཀྱིས་གདུལ་བྱ་གདུལ་དཀའ་བའི་དོན་རླབས་པོ་ཆེ་བྱེད་པ་ནི་གསང་སྔགས་ཀྱི་དགོངས་
སྤྱོད་ཁྱད་པར་ཅན་ཡིན་པས་དེ་ཉིད་ལ་གུས་པར་བྱས་ནས། སེམས་ཅན་ཀུན་གྱི་དོན་གྱི་སླད་
དུ་ནོར་དང་བཅས་པའི་རང་གི་ལུས་འདི་ཕངས་པ་མེད་པར་སྦྱིན་པར་བྱ་སྟེ། ཁྱོད་ཀྱིས་ལུས་
མི་གཏོང་བར་བསྲུང་བར་མི་བྱའོ། །རིགས་ཀྱི་བུ་ཀྱེ་དེ་ལྟར་རང་གཅེས་འཛིན་དོར་ནས་
གཞན་དོན་འབའ་ཞིག་པའི་བློ་དང་ཐབས་མཁས་དང་ཆོས་ཉིད་རྟོགས་པའི་ལམ་གྱིས་བསོད་
ནམས་དང་ཚུལ་ཁྲིམས་དང་ཡེ་ཤེས་ཀྱི་ཚོགས་གསུམ་རྫོགས་པ་ལས། ཁྱོད་སངས་རྒྱས་ཉིད་
གྱུར་པ་ཡིན་ལ། དེ་ལས་གཞན་དུ་ལམ་གཞན་ལ་འབད་ཀྱང་མཐའ་ཡས་པའི་བསྐལ་
པས་སངས་རྒྱས་འཐོབ་པ་མིན་པར་རྒྱལ་བས་གསུངས་སོ། །ཞེས་སྔགས་ཀྱི་དགོངས་སྤྱོད་
ཁྱད་པར་ཅན་གྱི་དག་པའི་ཆོས་བསྟན་པའོ། །དེ་ལྟར་དཀྱིལ་འཁོར་དུ་དབང་བདུན་གྱི་ཆོ་ག་
བྱས་ཏེ་སློབ་མ་ལ་སངས་རྒྱས་ཀྱི་བྱིན་གྱིས་བརླབས་པར་བསམ་པར་བྱས་ནས། སློབ་དཔོན་
གྱིས་དབང་ཐོབ་སྔ་ཕྱིའི་རྒན་གཞོན་ཤེས་པའི་དོན་དུ་དབང་ཐོབ་པའི་དུས་བསྒྲིག་པ་ནི། རང་
447

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བྱུང་ལ་སོགས་པའི་བྱེ་བྲག་ལ་ཆེ་གེ་མོ་འདི་ཞེས་བྱ་བ། རིག་ལྡན་གྱི་རྒྱལ་པོ་སུ་ཞིག་ཁྲི་ལ་
བཞུགས་ནས་ཆོས་སྟོན་པ་དང༌། ཟླ་བ་ཉ་དང་གཟའ་ཚེས་སྐར་སྦྱོར་བྱེད་པ་འདི་དང་འདི་ལ།
རྡོ་རྗེ་སློབ་དཔོན་ཆེ་གེ་མོ་བདག་གིས། སློབ་མ་ཆེ་གེ་མོ་རྣམས་མཆོག་གི་དང་པོའི་སངས་རྒྱས་
ཀྱི་དཀྱིལ་འཁོར་དུའ མ། ཆོས་དབྱིངས་གསུང་གི་དབང་ཕྱུག་གི་དཀྱིལ་འཁོར་དུ། འོག་མིན་
པའི་མཐར་ཐུག་པའི་འཇིག་རྟེན་གྱི་དངོས་གྲུབ་བསྒྲུབ་པ་དང༌། སེམས་ཅན་ཐམས་ཅད་ཀྱི་
འདྲེན་པ་ཉིད་དུ་འགྱུར་བའི་བསོད་ནམས་དང་ཡེ་ཤེས་ཀྱི་འབྲས་བུ་ཐོབ་པའི་སླད་དུ་དབང་
བདུན་གྱིས་དབང་བསྐུར་ཏེ། བདག་གིས་ལུང་བསྟན་ཞིང་རྗེས་སུ་གནང་བ་ཡིན་ནོ་ཞེས་རབ་
ཏུ་བསྒྲག་པར་བྱའོ། །དབང་བདུན་པོ་ལ་ཅིའི་ཕྱིར་བྱིས་པ་འཇུག་པའི་དབང་ཞེས་བྱ་ན། བྱིས་
པ་སྐྱེས་པ་ནམས་ཆུས་བཀྲུ་པ་དང༌། དེ་ནས་གཙུག་ཕུད་བཞག་པ་དང༌། རྣ་བ་འབུག་པ་དང༌།
བྱིས་པ་དགོད་ཅིང་སྨྲ་པ་བྱེད་པ་དང༌། ཡུལ་ལྔ་ལ་ལོངས་སྤྱོད་པ་དང༌། མིང་བཏགས་པ་དང༌།
ཕས་ཀློག་སོགས་བསླབ་པ་དང༌། ཆུ་དང་ཅོད་པན་དར་དཔྱངས། རྡོར་དྲིལ་བརྟུལ་ཞུགས་མིང་
དང་རྗེས་གནང་རྣམས་རིམ་པར་སྦྱར་བ་དེ་ལྟ་བུའི་ཕྱིར་ནའོ། །གལ་ཏེ་འདུས་པ་སོགས་རྒྱུད་
གཞན་རྣམས་སུ་མི་བསྐྱོད་པ་ཆུའི་དབང་དང་རིན་འབྱུང་ཅོད་པན་གྱི་དབང་སོགས་བྱིས་པའི་
སྐྱེ་བོ་གཞུག་པའི་རིག་པའི་དབང་ལྔ་གསུངས་པ་དང༌། འདིར་ཁམས་ལྔ་དག་པའི་ཆུ་དབང་
དང་། རིགས་ལྔའི་ཅོད་པན་གྱི་དབང་སོགས་སུ་ཐ་དད་ཕྱེ་སྟེ་བསྟན་པ་མི་འགལ་ལམ་སྙམ་དུ་
བྱིས་པའི་སྐྱེ་བོ་རྣམས་སེམས་ན་མི་འགལ་ཏེ། ཆོ་གའི་ཚུལ་མི་འདྲ་ཡང་དོན་འདྲ་སྟེ། རྒྱུད་
གཞན་ལས་རིན་འབྱུང་གི་ངོ་བོ་ཅོད་པན་གྱི་དབང་བསྐུར་བ་དེའང་རིགས་ལྔའི་ཅོད་པན་
བཅིང་པ་ཡིན་ཏེ། རྒྱུད་ཐམས་ཅད་ལས་མེ་ཏོག་གང་ལ་ཕོག་པའི་རིགས་ཀྱི་ལྷ་དེ་གཙོ་བོར་
བྱས་པའི་རིགས་ཀྱི་དབུ་བརྒྱན་པ་ཡིན་གྱི་རིན་འབྱུང་འབའ་ཤིག་གིས་མ་ཡིན་ཏེ། རིན་འབྱུང་
འབའ་ཤིག་ལ་མེ་ཏོག་ཕོག་པར་མ་ངེས་སོ། །དེ་ལྟར་རིན་འབྱུང་གི་དབང་ཡིན་པས་རིན་
448

དུས་འཁོར་དབང་ལེ་འགྲེལ།
འབྱུང་འབའ་ཤིག་གི་དབུ་རྒྱན་པར་སེམས་ན་སྔ་མ་མེ་ཏོག་གང་ལ་ཕོག་པའི་ལྷ་རིགས་བདག་
ཏུ་འབོགས་པ་དང༌། ཕྱི་མ་རིན་འབྱུང་འབའ་ཤིག་ལ་བྱེད་པ་འགལ་བར་འགྱུར་བས་རིན་
འབྱུང་གི་ངོ་བོའི་དབུ་རྒྱན་གྱི་དབང་བསྐུར་བ་ཡང་རིགས་ལྔའི་དབུ་རྒྱན་གྱི་དབང་བསྐུར་བ་
ཡིན་ཏེ། ཡེ་ཤེས་ལྔ་བདག་ཅོད་པན་ཅན། །ཞེས་གསུངས་པ་བཞིན་ནོ། །དེ་བཞིན་དུ་གསང་
འདུས་དང་ཀྱེ་རྡོར་སོགས་ཀྱི་རྒྱུད་བསྡུས་པ་ད་ལྟ་བཞུགས་པ་རྣམས་ལས་ཀྱང་འདིར་བཤད་
པ་ལྟར་ཆུ་དབང་གིས་ཁམས་ལྔ་དག་པ་སོགས་སོ་སོར་སྦྱར་བ་མེད་དེ་འདི་གཉིས་མི་འདྲ་བར་
སྣང་ཡང་དོན་ལ་འགལ་བ་མེད་དེ་རྒྱུད་གཞན་དུ་ཆོ་ག་བསྡུས་པའི་སྒོ་ནས་རིགས་ལྔའི་དབང་
གིས་ཕུང་པོ་ལྔ་སྦྱོང་བ་དང༌། འདིར་ཆོ་ག་རྒྱས་པའི་སྒོ་ནས་ཁམས་དང་ཕུང་པོ་དབང་ཡུལ་
སོགས་སོ་སོར་སྦྱང་བའི་དག་པ་ཉིད་ཀྱི་དབང་བསྐུར་བའི་ཆོ་གའི་ཚུལ་གཞན་སྟོབས་དང་
ལྡན་པའི་ཕྱིར་ལུགས་གཞན་གྱིས་འདི་སུན་འབྱིན་མི་ནུས་ལ། འདི་ལས་གཞན་རྒྱུད་སྡེའི་
དབང་ཆོག་གཞན་སྟོབས་དང་མི་ལྡན་པ་ཡང་མ་ཡིན་ཏེ། ཆོ་གའི་ཚུལ་རྣམ་པ་མི་འདྲ་ཡང་དོན་
འགལ་མེད་ཡིན་པའི་ཕྱིར་རོ། །དེས་ན་གདུལ་བྱའི་མོས་པ་སོགས་དགོས་པ་གཞན་དག་
གཞན་གྱི་སྒོ་ནས་རྒྱུད་རྣམས་སུ་དབང་དང་སྒྲུབ་ཐབས་སོགས་ཀྱི་ཆོ་ག་རྣམ་པ་མི་འདྲ་བ་དུ་མ་
ཡོད་ཀྱང་དོན་ལ་འགལ་མེད་དུ་ཤེས་པར་བྱ་དགོས་ཀྱི།ལུགས་གཅིག་ལ་བསྟེན་ནས་དེ་དང་
མི་འདྲ་བ་གཞན་ཆོ་ག་ཡང་དག་མ་ཡིན་པར་འཛིན་པ་ནི་གསང་སྔགས་ཀྱི་རྒྱུད་སྡེ་མཐའ་ཡས་
པ་ནམ་མཁའ་ལྟ་བུའི་དོན་ལ་ཁབ་མིག་ལྟ་བུར་བློ་ཉི་ཙེ་བ་གྱུར་པ་ཡིན་པས་དེས་ཅིར་ཡང་མི་
ཕྱིན་ཏོ། །དེ་ནས་དབང་གི་རྣམ་པར་དག་པ་གསུངས་པ། ཆུ་ཡི་དབང་ནི་རླུང་ལ་སོགས་པའི་
ཁམས་ལྔ་སྒྲོལ་མ་ལ་སོགས་པའི་ལྷ་མོ་ལྔར་དག་པར་བྱེད་པའོ། །ཅོད་པན་གྱི་དབང་ཞེས་པ་
རྣམ་པར་ཤེས་པ་ལ་སོགས་པའི་ཕུང་པོ་ལྔ་རྒྱལ་བ་རིགས་ལྔར་དག་པར་བྱེད་པའོ། །དཔ༵འ་
བོའི་དཱར་དཔྱངས་ཀྱི་དབང་ནི་རླུང་བཅུ་པོ་ཕར་ཕྱིན་བཅུ་རྫོགས་པའི་ངོ་བོ་ནུས་མ༵་བཅུ་པོ་
449

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རྣམས་སུ་དག་པར་བྱེད་པའོ། །རྡོ་རྗེ་དང་དྲིལ་བུ་ཡི་དབང་ནི་ལ་ལཱ་ནཱ་དང་རས་ན་རྣམ་པར་
དག་པ་སྟེ། ཤེས་རབ་ཉི་མ་དང་ཐབས་ཟླ་བ་སྒྲིབ་པ་མེད་པ་དྭག་ཏུ་བྱེད་པ་དྭང༌། བརྟུལ་
ཞུགས་ཀྱི་དབང་དྭག་ཀྱང་མིག་སོགས་དབང་པོ་དང༌། གཟུགས་སོགས་ཡུལ་རྣམ་པར་དག་
པ་རྣམས་ཏེ། ལྷའི་མིག་སོགས་ལ་འཇུག་པའོ། །མིང་གི་དབང་ནི་བྱམས་སོགས་ཚངས་པའི་
གནས་པ་བཞིའི་གནས་ལ་སྦྱོར་བས་དུས་ཐམས་ཅད་དུ་འདོད་ཆགས་དང་ཞེ་སྡང་སོགས་རྣམ་
པར་དག་ཅིང་སྒྲིབ་པ་མེད་པ་ལ་སྦྱོར་བའོ། །རྗེས་གནང་གི་དབང་ནི་རྫོགས་པའི་བྱང་ཆུབ་
ཀྱི་དཔལ་མོ་ཆོས་ཀྱི་འཁོར་ལོ་བསྐོར་ཞིང་སེམས་ཅན་རྣམས་ལ་ཆོས་སྟོན་པ་ཡིན་པས།
དཔའ་མོའམ་ཤེས་རབ་ཀྱི་ཕ་རོལ་ཏུ་ཕྱིན་མ་སྟེ་སྒྲ་དབྱངས་ངག་གི་རང་བཞིན་གྱི་དཔལ་མོ་
ཞེས་མངོན་པར་བརྗོད་པའོ། །ཆོས་བསྟན་པ་དེའི་བྱེད་ལས་ནི། གནས་སྐབས་སུ་གཞན་ལ་
ཕན་པར་བྱེད་པས་སྲིད་པའི་འཇིགས་པ་འཇོམས་པ་དང༌། མཐར་ཐུག་འཕོ་མེད་ཀྱི་བདེ་བ
རྗེས་སུ་རིག་པར་བྱེད་པ་སྟོང་པ་ཉིད་སྟོན་པས། དེ་ཁོ་ན་ཉིད་དུས་ཀྱི་འཁོར་ལོ་ཡེ་ཤེས་ཀྱི་སྐུ་
རྗེས་སུ་རིག་པ་སྟེ། དེ་ལྟར་སྡིག་པའི་དྲི་མ་འཕྲོག་པའི་དབང་བསྐུར་བདུན་པོ་འདི་དག་རྡོ་
རྗེ་སློབ་དཔོན་གྱི་དབང་གི་སྣོད་དུ་རུང་བའི་སློབ་མ་རྣམས་ལ་དཀྱིལ་འཁོར་དུ་ནི་ཡང་དག་
པར་རབ་ཏུ་སྦྱིན་པར་བྱའོ་ཞེས་པ་དེ་བཞིན་གཤེགས་པའི་ངེས་པའོ། །དབང་བསྐུར་བའི་
འབྲས་བུ་གསུངས་པ། འདིར་དབ༵ ང་བདུན་པོ་དྭག་གིས་དཀྱིལ་འཁོར་ཆེན་པོར་མངོན་པ༷ར་
དབ༵ང་བསྐུར་བར་བྱས་པར་གྱུར་ན་བསོད་ནམས་དགེ་བའི་རྣམ་སྨིན་གྱི་དབ༵ང་གིས་རྣལ་འབྱོར་
གྱི་ས་བདུན་གྱི་ནི་དབང་ཕྱུག་ཏུ་ཉིད་དུ་འགྱུར་ཏེ། དབང་ཐོབ་ནས་མི་དགེ་བཅུ་དང་བྲལ་ཏེ་ཤི་
བར་གྱུར་ན་ས་བདུན་གྱི་བར་དུ་རིམ་པར་འགྱུར་རོ། །གལ་ཏེ་དབང་དོན་དཀྱིལ་འཁོར་གྱི་
འཁོར་ལོ་རིམ་གཉིས་ལམ་གྱིས་མངོན་སུམ་བྱས་ན། དེའི་ཚེ་ལུས་འདི་ཉིད་ཀྱིས་ས་བདུན་གྱི་
དབང་ཕྱུག་ཉིད་དུ་འགྱུར་རོ། །དབང་གོང་མ་ལས་བུམ་པ་དང་གསང་བས་མངོན་པར་དབ༵ང་
450

དུས་འཁོར་དབང་ལེ་འགྲེལ
བསྐུར་བ་ཐོབ་ན་ཚུལ་ཁྲིམས་ཀྱི་དབང་གིས་སླར་ཡང་ཕྱིར་མི་ལྡོག་པ་ས་བརྒྱད་པ་མི་གཡོ་བ་
དང་སོགས་ཀྱི་སྒྲས་ས་དགུ་པ་ལེགས་པའི་བློ་གྲོས་སུ་ངེས་པར་རབ་ཏུ་འཇུག་པར་འགྱུར་རོ།།
འདིར་མི་གཡོ་བ་ནི་སྐྱེ་གནས་སུ་བསྲུབས་པ་ལས་བྱང་ཆུབ་ཀྱི་སེམས་མི་གཡོ་བ་འཛག་མེད་
ཀྱི་ཚུལ་ཁྲིམས་སོ། །ལེགས་པའི་བློ་གྲོས་ཞེས་པ་ནི་བདེ་བ་ཆེན་པོའི་སེམས་སོ། །དེའི་ཕྱིར་
དབང་གི་འབྲས་བུ་བརྒྱུད་ནས་བྱང་ཆུབ་སེམས་དཔའི་ས་དངོས་དང༌། གནས་སྐབས་སུ་ལམ་
གྱི་ཁྱད་པར་ལ་གོ་བར་བྱའོ། །ཤེས་རབ་ཡེ་ཤེས་དག་གིས་མངོན་པར་དབ༵ ང་བསྐུར་ན་ཚུལ་
ཁྲིམས་ཚོགས་ཀྱི་སྟོབས་ཀྱིས་སྲིད་པའི་འཇིགས་པ་འཇོམས་པའི་འཇམ་དབྱངས་ཉིད་དུ་
འགྱུར་ཞེས་པ། འཇམ་པའི་དབྱངས་དང་མཚུངས་པར་ས་བཅུ་པ་ཆོས་ཀྱི་སྤྲིན་ལ་གནས་པར་
བྱེད་པའི་དོན་ཏེ། བདེ་བ་ཆེན་པོའི་ཆར་གྱིས་རང་གཞན་གྱི་དོན་བྱེད་པས་ཆོས་ཀྱི་སྤྲིན་ཞེས་
བརྗོད་དོ། །དེ་ལྟར་བསོད་ནམས་དང་ཚུལ་ཁྲིམས་ཀྱི་ཚོགས་སྔོན་དུ་འགྲོ་བ་ལས་ཡེ་ཤེས་ཀྱི་
ཚོགས་འབྱུང་ལ། ཡེ་ཤེས་ཀྱིས་རང་བཞིན་དོན་དམ་པའི་དབང་བཞི་པ་ཐོབ་པ་ནི་ས་བཅུ་
ཉེས་པ་ལ་རྣལ་འབྱོར་རྣམས་སངས་རྒྱས་པ་ཉིད་དོ་ཞེས་དེ་བཞིན་གཤེགས་པའི་ངེས་པའོ།།
དེ་ལྟར་དབང་ཐོབ་ནས་དམ་ཚིག་དང་སྡོམ་པ་ཚུལ་བཞིན་བསྲུང་དགོས་ཏེ། གལ་ཏེ་དབང་
བདུན་་ཐོབ་པའི་རྗེས་སུ་གཡོ་དང་སྒྱུའི་མཚོན་པས་ཉོན་མོངས་པའི་སེམས་ཀྱིས་མི་དགེ་བཅུ་
ལ་ཞུགས་པའི་དབང་གིས་འཆད་འགྱུར་རྩ་བའི་ལྟུང་བ་བྱུང་བར་གྱུར་ན། དམྱལ་བར་འགྲོ་
སྟེ་དེའི་ཕྱིར་དམ་ཚིག་ཉམས་པ་འདི་དག་སྡུག་བསྔལ་ལོ་ཞེས། དབང་ཐོབ་ནས་དམ་ཚིག་མ་
བསྲུང་ན་རང་གིས་རང་ལ་ཆེད་དུ་སྡུག་བསྔལ་སྦྱར་བ་ལྟར་ཕྱིན་ཅི་ལོག་ཏུ་འགྱུར་རོ་ཞེས་སོ། །
དེའི་ཕྱིར་ཅི་ནས་ཀྱང་དྲན་ཤེས་དམ་བཅའ་དྲག་པོས་ལྟུང་བས་མ་གོས་པ་ལ་འབད་ཅིང༌།
སྟེ་བྱུང་ན་མྱུར་དུ་སོར་ཆུད་པར་བྱ་དགོས་ཀྱི་བཏང་སྙོམས་བྱ་མི་རུང་བས་ལྟུང་བའི་ཉེས་པ་
རྣམ་པར་དག་པའི་ཐབས་ལ་འབད་དགོས་སོ། །ཐབས་གང་ཞེ་ན། ཚུལ་འདིས་རྩ་བའི་ལྟུང་
451

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བ་བྱུང་བ་རྣམ་པར་དག་པར་འགྱུར་ཏེ། གང་ཞེ་ན་གླང་པོ་ཆེ་ཆུ་ལ་ཁྲུས་བྱས་ནས་སླར་ཡང་
འདམ་དུ་འཇུག་པ་ལྟ་ཁུ་ཕྱིས་སྡོམ་སེམས་མེད་པས་མི་ཕན་པས། ཕྱིས་དེ་ལྟ་བུ་མི་བྱེད་པའི་
སྡོམ་སེམས་བརྟན་པོའི་ཡོན་ཏན་དང་ལྡན་པ་ཡི་སློབ་མ་དེས་དབང་བདུན་ལེགས་པར་ནོད་
པའི་དམ་ཚིག་ལ་གནས་པ་དག་གི་སྒོ་ནས་ལྷ་ཡི་སྔགས་བཟླས་པ་སྟོང་ཕྲག་སུམ་ཅུ་རྩ་དྲུག་
བྱས་པ་དག་གིས་དག་པར་འགྱུར་བའོ། །དབང་གོང་མའི་བུམ་པ་དང་གསང་བ་དག་གི་
དབང་ཐོབ་པ་ལ་ནི་གལ་ཏེ་རྩ་བའི་ལྟུང་བ་བྱུང་ན་བསོད་ནམས་དང་ཚུལ་ཁྲིམས་ཀྱི་ཚོགས་ཀྱི་
བརྟུལ་ཞུགས་ངེས་པའི་དབང་གིས་དག་པར་འགྱུར་བས་ན་དེ་ཉིད་ལ་སློབ་དཔོན་གྱིས་ཏུང་
བ་དག་བྱེད་བརྟུལ་ཞུགས་ཀྱི་ངེས་པས་ཆད་པ་སྦྱིན་པར་བྱ་སྟེ། དེས་ཀྱང་དེ་བཞིན་དུ་བསྒྲུབ་
པར་བྱའོ། །གོང་མ་ཤེས་རབ་ཡེ་ཤེས་ཀྱི་དབང་ཐོབ་ལ་ནི་གང་གི་ཚེ་ཁུ་བ་འཕོས་པ་སོགས་རྩ་
བའི་ལྟུང་བ་བྱུང་ན། དེ་ནི་ཆད་པ་སྦྱིན་པ་སོགས་བཞན་གྱིས་དྭག་པ་མེད་དེ། རང་གིས་སངས་
རྒྱས་དང་བྱང་སེམས་རྣམས་ཀྱི་མདུན་དུ་སྡིག་པ་བཤགས་པ་ལ་སོགས་པ་བསོད་ནམས་དང་
འཕོ་མེད་ཀྱི་ཚུལ་ཁྲིམས་སྟོབས་བསྐྱེད་པས་དག་པར་བྱ་བ་ཡིན་ཏེ། དེའི་རྒྱུ་མཚན་འཇིག་རྟེན་
ན༑ བྱིས་པ་ཆུང་ངུ་ཤེད་མ་ཕྱེ་བ་དག་གིས་ཉེས་པ་བྱས་པ་དེ་ཉེས་པ་ཆུང་ལ། ཆེར་སྐྱེས་ནས་
ཤེས་པ་རྫོགས་ཚེ་ཉེས་པ་བྱས་པ་ཉེས་ཆེ་བ་ལྟར། དབང་བདུན་ཐོབ་པ་བྱིས་པ་ལྟ་བུ་དང༌།
གོང་མ་བུམ་གསང་ཐོབ་པ་དར་མ་ལྟ་བུ་ཡིན་པས་དེ་དག་གཞན་གྱིས་ཆོས་པ་དང༌། ཤེས་རབ་
ཡེ་ཤེས་ཐོབ་པ་རྒན་པོར་གྱུར་པས་རང་གི་བློས་བཅོས་དགོས་པ་ཡིན་ཞེས་བླ་མ་སྔ་མ་དག་
གསུངས། དེ་ལྟར་དབང་བདུན་ནམ་བུམ་གསང་གི་དབང་ལ་གནས་པ་གང་ལ་རྩ་བའི་ལྟུང་བ་
བྱུང་བ་ན་གང་ཞིག་དྭག་པའི་སླད་དུ། ཕྱིས་ཀྱི་སྡོམ་སེམས་བརྟན་པོས་སླར་ཡང་རྡོ་རྗེ་སློབ་
དཔོན་གྱིས་དཀྱིལ་འཁོར་ཆེན་པོ་བྲིས་ནས་འདིར་ནི་འཇུག་ཅིང་དབང་བླང་བར་བྱ་སྟེ། སློབ་
དཔོན་གྱིས་སློབ་མ་དེ་ལ་ལྟུང་བ་དག་པའི་བཀའ་ཡིས་རྗེས་སུ་གནང་བ་ཐོབ་ནས་དེའི་རྒྱུད་
452

དུས་འཁོར་དབང་ལེ་འགྲེལ།
སྔགས་སྡོམ་དང་ལྡན་ཞིང་ལྟུང་བ་དག་པར་གྱུར་མོད་ཀྱི། སླར་ཡང་གསང་སྔགས་འཛིན་པའི་
རིགས་ཀྱི་ཚོགས་ཀྱི་འདུས་པར་འགྲོ་བ་ན། སྔར་རིགས་ཀྱི་ཐུ་བོའི་མིང་ནི་ཆུང་བ་ཉིད་དུ་
འགྱུར་ཏེ། གྲལ་དམའ་བར་འགྱུར་ཞིང་སྔར་རང་ལས་དམན་པ་ལའང་བསྙེན་བཀུར་བྱ་
དགོས་སོ། །དེ་ནས་དབང་ཐོབ་པ་གང་གི་སྤྱད་ན་རྩ་བའི་ལྟུང་པ་འགྱུར་བ་བཅུ་བཞི་གསུངས་
པ༑ དཔལ་ལྡན་བླ་མའི་ཐུགས་དཀྲུགས་པ་ལས་བུ་རྣམས་ཀྱི་ནི་རྩ་བའི་ཉྫཱནྟཱིལྟུང་བ་རི་བོང་
–ཙྩབྷིའཛིན་པ༷ར་ཏེ་གཅིག་པའམ་དང་པོ་ཉིད་དུ་འགྱུར་རོ། །འདི་དཔལ་ལྡན་བླ་མ་ཀྑུཞེས་པ་ནི་རང་
གི་དོན་ལལས་གཙོ་ཆེར་ཐུགས་འཁྲུགས་པ་མ་ཡིན་པར་གཞན་གྱི་དོན་ལ་ཐུགས་འཁྲུགས་
པའམ་མི་མཉེས་པར་གྱུར་པ་དམ་པའི་ཆོས་ཆེད་ཆེར་བྱེད་པའི་བླ་མ་དམ་པ་ཡིན་གྱི། གཞན་
དོན་ལས་མི་འཁྲུགས་ཤིང་རང་དོན་ལས་འཁྲུགས་པ་ནི་བླ་མ་དམ་པ་མ་ཡིན་མོད། འདིར་
སློབ་མ་མི་དགེ་བ་བཅུ་ལ་ཞུགས་པས་དཔལ་ལྡན་བླ་མ་མི་མཉེས་ཤིང་ཐུགས་དཀྲུགས་པར་
བྱས་པའོ། །རང་དོན་ལ་ཞུགས་པའི་བླ་མ་ནི་སློབ་མ་མི་དགེ་བ་བཅུ་ལ་ཞུགས་པ་ལས་གཙོ་
བོར་ཁྲོ་བ་མ་ཡིན་ནའང་དབང་ཐོབ་ཕན་ཆད་བླ་མ་མི་མཉེས་པ་ཐུགས་གཏིང་འགལ་ནམ་ཡང་
སྤང་བར་བྱའོ། །རྩ་ལྟུང་འདི་དག་ལ་ལྟུང་བ་དང་ལྟུང་མིན་ལ་སོགས་པའི་རྣམ་གྲངས་ངེས་
པར་འབྱེད་པ་སྔགས་པ་རྣམས་ལ་སྲོག་ལྟར་གཅེས་པ་ཡིན་པས་ཞིབ་པར་སློབ་དཔོན་དཱ་རི་
ཀའི་དབང་རབ་བྱེད་ཀྱི་འགྲེལ་པ་སོགས་གཞན་ལས་ཤེས་པར་བྱ་ལ།འདིར་འགྲེལ་པ་ལས་
ཇི་སྐད་གསུངས་པ་ལྟར་མདོར་བསྡུས་ཏེ་འཆད་པར་བྱའོ། །བླ་མ་དེ་ཡི་བཀའ་ལ་འགོངས་ཏེ་
ལྐོག་ཏུ་མི་དགེ་བ་བཅུ་ལ་ཞུགས་པས། རྩ་ལྟུང་སྔ་མ་ལས་གཞན་དུ་གཉིས་པར་འགྱུར་ཏེ།
ངེས་པར་དེ་བཞིན་རྡོ་རྗེའི་སྤུན་རྒན་པའམ་གཞོན་ནུ་སྔགས་ཀྱི་བསླབ་ལྡན་ལ་གཏིང་ནས་
ཁྲོས་པས་སྤུན་གྱི་སེམས་བཏང་བར་གྱུར་པ་ལས་གསུམ་པའོ། །སེམས་ཅན་གཅིག་ལའང་
བྱམས་པ༵་ཡི་སེམས་ཡོངས་སུ་བཏང་བས་རྩ་ལྟུང་བཞི་པར་འགྱུར་ཏེ། སྐད་ཅིག་ཙམ་བྱམས་
453

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ་བཏང་ཡང་དེ་ནས་སེམས་དེ་ལྡོག་པར་འགྱུར་བ་ཆུ་ལ་དབྱུག་པས་རི་མོ་བྲིས་པ་ལྟ་བུ་དང༌།
འབྲིང་པོ་བྱེ་མ་ལ་རི་མོར་བྲིས་པ་རླུང་གིས་བསུབ་པ་ལྟ་བུ་ཡུན་ཅིག་གནས་པ་དང༌། ཆེན་པོ་
ས་གས་པ་ཡུན་རིང་པོར་དབྱར་གྱི་ས་ཁད་མཉམ་པ་ལྟ་བུ་དང་། བྱམས་པ་གཏན་ནས་སྤངས་
པའི་སེམས་ཆེན་པོ་རྡོ་ཆག་པ་སླར་མི་འབྱོར་བ་ལྟ་བུ་སྟེ་དཔེར་ན་འབྲས་བུ་སྨིན་པ་ཤིང་ལ་མི་
གནས་པ་ལྟར་གྱུར་པས་རྩ་ལྟུང་འབྱུང་ངོ༌། །བྱང་ཆུབ་ཀྱི་སེམས་ནི་འདིར་བདེ་བའི་རྟེན་དུ་
གྱུར་པའི་ཀུནྡ་ལྟ་བུའི་བྱང་སེམས་ཏེ། དེ་ཉམས་ན་བདེ་བ་འཕོ་མེད་མི་འབྱུང་བས་ཅི་ནས་
གཅེས་སྤྲས་ཀྱིས་འཛག་མེད་བསྒྲུབ་དགོས་པ་ལ་ཅི་ཡང་མི་སེམས་པར། དེ་ཁོ་ན་ཉིད་དང་
རྗེས་སུ་མཐུན་པའི་ལམ་མེད་པར་དབང་པོ་གཉིས་སྦྱོར་གྱི་བདེ་བས་སངས་རྒྱས་ཐོབ་པར་
འདོད་ནས་ཁུ་བ་རབ་ཏུ་ཉམས་པ་དག་ཏུ་བྱེད་པ་ལས་ཀྱང་རྩ་ལྟུང་མདའ་རུ་སྟེ་ལྔ་པར་འགྱུར་
རོ༑ ༑རྩ་ལྟུང་དྲུག་པ་ནི་གྲུབ་པའི་མཐའ་ཡང་དག་པ་ཤེས་རབ་ཀྱི་ཕ་རོལ་ཏུ་ཕྱིན་པ་དང༌།
སྔགས་ཀྱི་དེ་ཁོ་ན་ཉིད་ཀྱི་གྲུབ་མཐའ་ལ་མི་དགའ་ཞིང་སུན་འབྱིན་པའམ་སྤྱོད་པ་ནི་དེ་ཁོ་ན་
ཉིད་ཀྱི་ཆོས་སྤང་བའི་ཕྱིར་གྲུབ་པའི་མཐའ་སྨོད་པའི་རྩ་ལྟུང་ངོ༌། །རྩ་བའི་ལྟུང་བ་རི་པོ་སྟེ་
བདུན་པ་དྭག་ཀྱང་འདི་ལྟར་བློ་མ་སྨིན་པའི་མི་གང་དག་ཉན་ཐོས་ཀྱི་ལམ་ལྭ་གནས་པས་བློ་
དམན་ལ་གསང་བར་བྱ་བ་སྔགས་ཀྱི་ལམ་ཟབ་མོའི་ལྟ་བ་དང་སྤྱོད་པ་གང་ཞིག་བདེ་བ་ཆེན་
པོ་ལ་འཇུག་ཅིང་ལམ་དུ་བྱེད་པ་བསྒྲག་ཅིང་བྱིན་པས་དེ་དག་གི་བློར་མི་ཚུད་ཅིང་སྨོད་པ་དང༌།
སུན་འབྱིན་པས་ཉེས་པ་ཆེན་པོར་འགྱུར་བར་བྱས་པ་ལས་སོ། །སྔགས་ལམ་པ་དག་གིས་ཕུང་
པོ་རྒྱལ་བ་རྣམས་ཀྱི་རང་བཞིན་དུ་གོམས་ཤིང་བདེ་བར་བྱ་དགོས་པ་ལས་བཟློག་ནས་བསྙུང་
བར་གནས་པ་ལ་བཀོད་པ་དང་། ལུས་གཅོད་པ་སོགས་ལམ་གཞན་གྱི་དཀའ་ཐུབ་ལ་ཆེད་
ཆེར་བྱེད་པ་གཙོ་བོར་བཟུང་ནས་རང་གི་ཕུང་པོ་ཉོན་མོངས་པར་བྱས་པ་ལས་རྩ་བའི་ལྟུང་བ་
ཀླུ་རུ་འགྱུར་ཏེ་ཞེས་པ་བརྒྱད་པའོ། །སླར་ཡང་རྩ་ལྟུང་དགུ་པ༵་ནི་ཆོས་ཐམས་ཅད་རང་བཞིན
454

དུས་འཁོར་དབང་ལེ་འགྲེལ།
རྣམ་པར་དྭག་པའི་ཆོས་སྟོང་པ་ཉིད་སྤྲོས་བྲལ་མཉམ་པ་ཆེན་པོའི་དོན་ལ་མ་དད་པར་གྱུར་
ནས་མི་མཉམ་ཞིང་མ་དག་པའི་ཕྱོགས་གཙོ་བོར་འཛིན་པ་གང་ཡིན་པའོ། །མཉམ་པ་ཉིད་ཀྱི་
དོན་ཟབ་མོར་སྐུར་པ་འདེབས་པ་ལ་སྔགས་ཀྱི་ལམ་དང་འབྲས་བུ་ཡང་དག་པ་མི་སྲིད་དེ་རྣམ་
པ་ཀུན་ཏུ་འགལ་བར་འགྱུར་རོ། །སྒྱུ་ཡི་བྱམས་པ་ཞེས་པ་ཁ་ནས་བྱམས་པ་སྐད་དུ་སྨྲ་བས་
སྙིང་ལ་བྱམས་པ་མེད་པ་ཁ་ཞེས་མི་མཐུན་པར་སེམས་ཅན་འབྱེད་པ་དང་ནི། མིང་སོགས་
བྲལ་བ༵་བདེ་བ་སྟེར་ལ་ཞེས་པ་མིང་དང་མཚན་མ་ཐམས་ཅད་དང་བྲལ་བ་དེ་བཞིན་གཤེགས་
པའི་རང་ལུགས་ཀྱི་དེ་ཁོ་ན་ཉིད་ཟག་མེད་ཀྱི་བདེ་བ་སྟེར་བ་ལ་རྣམ་པར་རྟོག་པ་དག་གི་སྤྱོད་
ཡུལ་དུ་བྱས་ནས་སྤྲོས་བྲལ་དེ་ཁོ་ན་ཉིད་འདོར་བ་དང་གཉིས་ནི་རིམ་པ་བཞིན་སྔ་མ་རྩ་ལྟུང་
ཕྱོགས་ཏེ་བཅུ་པ་དང༌། ཕྱི་མ་དྲུག་པོ་སྟེ་བཅུ་གཅིག་པའོ། །རྒྱུད་དྭག་པའི་སེམས་ཅན་རྣལ་
འབྱོར་པ་དྭག་ལ་ཕྲག་དོག་ཀྱིས་སྐྱོན་བརྗོད་པ་ལས་ཉི་མ་ཡང་རྩ་ལྟུང་བཅུ་གཉིས་པའོ། །
ཚོགས་ཀྱི་འཁོར་ལོ་སོགས་སུ་སྔགས་ཀྱི་དམ་ཚིག་གི་སྤྱོད་པ་དུས་སུ་བབ་པའམ་ཐོབ་པ་དག་
ཀྱང་དང་དུ་མི་ལེན་པར་གཏོང་བ་ལས་ཀྱང་རྩ་ལྟུང་གཞན་བཅུ་གསུམ་པའོ། །སྔགས་ཀྱི་ལམ་
གྱི་གྲོགས་མཆོག་ཏུ་གྱུར་པ་ལས་ཀྱི་ཕྱག་རྒྱ་ཡིན་བཞིན་དུ་དེ་ལ་ཅི་མི་སྙམ་དུ་བུད་མེད་ཐམས་
ཅད་ལ་སྨོད་ཅིང་བརྙས་པར་བྱེད་པ་ནི་སྔགས་ཀྱི་ལམ་དང་འགལ་བས་ངེས་པར་རྩ་ལྟུང་མ་
ནུར་འགྱུར་ཏེ་ཞེས་བཅུ་བཞི་པའོ། །དེ་ལྟར་རྡོ་རྗེའི་ཐེག་པ་ནི་དཔལ་ལྡན་བླ་མས་དབང་དང་
གདམས་ངག་གིས་སྨིན་ཅིང་གྲོལ་བར་བྱས་པའི་ལམ་གྱིས་སེམས་ཅན་ཐམས་ཅད་ཀྱི་དོན་
སངས་རྒྱས་ཀྱི་འབྲས་བུ་བདེ་མྱུར་དུ་འཐོབ་པར་བྱེད་པ་དག་པ་དང་མཉམ་པ་དེ་ཁོ་ན་ཉིད་
རྟོགས་པར་བྱེད་པའི་ཐབས་ཁྱད་པར་ཅན་དང་ལྡན་པ་ཡིན་པ་ལ། ་རྩ་ལྟུང་འདི་དག་ནི་ལམ་
གྱི་མི་མཐུན་ཕྱོགས་ཆེ་ཤོས་ཏེ་གང་བྱུང་བས་ལམ་ལས་ཉམས་པར་བྱེད་པ་ཡིན་པས་དབང་
ཐོབ་ཅིང་རྡོ་རྗེའི་ཐེག་པ༵ ར་གནས་པ༵་རྣམས་ལ་རྩ་ལྟུང་བཅུ་བཞི་འདི་དག་རྒྱུད་རྣམས་ལས་
455

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གསུངས་པའོ། །ལྟུང་བ་སྤོམ་པོ་རྣམས་ནི་རྩ་ལྟུང་གི་ཆར་གཏོགས་པའི་སྦོམ་པོ་དང་། རྩ་ལྷུང་
སོ་སོའི་ཡན་ལག་མ་ཚང་བའི་སྦོམ་པོ་དང༌། སྦོམ་པོ་རང་གི་སྡེ་ཚན་གྱི་ལྟུང་བ་ལ་སོགས་པ་དུ་
མ་སྟེ་དེ་རྣམས་རྩ་ལྟུང་ལ་ལྟོས་ན་ཆད་པ་ཤིན་ཏུ་ཆུང་བར་འགྱུར་རོ། །ཞེས་གསུངས་སོ། །
མདོར་བསྡུས་གསུམ་པའི་རྗེས་ནས་འདིའི་བར་དུ་འགྲེལ་ཆེན་ལས་དཀྱིལ་འཁོར་དུ་དབང་
བསྐུར་བའི་མདོར་བསྡུས་ཆེན་པོ་བཞི་པས་བཤད་པར་མཛད་དོ། །བདུན་པ་ཐམས་ཅད་རབ་
ཏུ་གནས་པའི་ཏིང་ངེ་འཛིན་གྱི་ངོ་བོ་ཉིད་ཀྱི་གནས་པ་ནི། ཀླུ་དང་བཞི་ཡི་ནོར་བུ་སོགས་
ཚིགས་སུ་བཅད་པ་བརྒྱ་དང་བཞི་པ་ནས་བརྒྱ་དང་ཉེར་དྲུག་པའི་བར་གྱིས་བསྟན་ཏེ། འདིར་
སློབ་མ་རབ་ཏུ་གནས་པ་རྡོ་རྗེ་སློབ་དཔོན་བདག་པོ་ཆེན་པོའི་དབང་གི་ཆོ་ག་དང་། སྐུ་
གཟུགས་སོགས་རབ་ཏུ་གནས་པའི་ཆོ་ག་བསྟན་ཏེ། སློབ་མ་གང་ཞིག་ཐོག་མར་དབང་བདུན་
དང་འཇིག་རྟེན་ལས་འདས་པའི་དབང་གོང་མ་དང་བཅས་པ་རྫོགས་པར་ཐོབ་པས་རྒྱུད་དོན་
མཐའ་དག་མཉན་པའི་སྣོད་རུང་དུ་བྱས་ཏེ། ཐོས་བསམ་བསྒོམ་གསུམ་ལ་འབད་པས་རྒྱུད་
དོན་ཐམས་ཅད་ཤེས་ཤིང་གཞན་ལ་འཆད་པའི་དམ་བཅའ་ལ་གནས་པའི་སློབ་མ་དེ་རྡོ་རྗེ་
སློབ་དཔོན་བདག་པོ་ཆེན་པོར་དབང་བསྐུར་ཞིང་མངའ་གསོལ་བ་འདི་ནི་སྔར་རྒྱུད་འགྲེལ་
ཉན་ཞིང་དོན་ཤེས་ནས་ད་གཟོད་དབང་བསྐུར་འདི་སྦྱིན་པ་ལས་དེའི་གོང་དུ་མི་སྦྱིན་པའི་ཕྱག་
སྲོལ་ཡོད་ཀྱང༌། ཕྱིས་བཀའ་ཆད་ཀྱིས་དོགས་ནས་དེའི་གོང་དུ་བསྐུར་བ་འདི་རྗེ་བཙུན་རྒ་ལོ་
མན་ཆད་ཀྱི་ཕྱག་ལེན་ལ་བྱུང་ངོ་ཞེས་གྲགས་སོ། །འདིའི་ཆོ་ག་ནི་ཐོག་མར་བླ་མ་ལ། ཀྱེ་
དཔལ་ལྡན་བླ་མ་ཁྱོད་ཀྱི་བཀའ་དྲིན་ལས་ད་ནི་བདག་གིས་བདེ་བར་གཤེགས་པའི་ལམ་
ཐམས་ཅད་ཤེས་སོ་ཞེས་ཞུས་ནས་དམ་བཅའ་བ་བྱ་སྟེ། དུས་འདི་ནས་བརྩམ་སྟེ་ཁྱོད་རང་
སངས་རྒྱས་དང་བྱང་ཆུབ་སེམས་དཔའ་རྣམས་སྤངས་ནས་བླ་མ་གཞན་ལ་བསྟེན་པར་མི་
བགྱིའོ། །ཞེས་བྱའོ། །དེ་ལྟར་ཡོན་ཏན་ཐམས་ཅད་དང་ལྡན་པའི་སློབ་མ་དམ་བཅའ་ལ་
456

དུས་འཁོར་དབང་ལེ་འགྲེལ།
གནས་པར་གཟིགས་ནས་དབང་བསྐུར་བར་བྱ་སྟེ། རྟེན་གྱི་དབང་གིས་རབ་འབྲིང་ཐ་མའི་
བདག་པོ་རྣམས་ཀྱི་གོ་རིམ་གྱིས། དཀྱིལ་འཁོར་ཁང་པའི་ཕྱི་རོལ་ཏུ་མཉམ་པའི་སའི་ཆ་གྲུ་
བཞི་ལ་ར་བ་ལྔའི་རེ་ཁཱ་བྱས་ནས། དེའི་དབུས་སུ་རྡུལ་ཚོན་གྱི་པདྨ་འདབ་བརྒྱད་ཁྲུ་གཉིས་པ་
བྱས་ལ་དེའི་སྟེང་དུ་ཤིང་གི་ཁྲིའུ་ཁྲུ་བཞི་པ་ལ་པདྨ་འདབ་བརྒྱད་ཚོན་སྣ་ལྔས་བྲིས་པ་ལ་གདན་
ཁྲུ་བཞི་པར་རྟེན་རབ་དགེ་སློང་རྡོ་རྗེ་འཛིན་པ་རྣམས་བཀོད་པར་བྱ་སྟེ། གདུག་པ་བསྡིགས་
པར་བྱེད་པའི་མཆོག །གང་གིས་ངུར་སྨྲིག་མཐོང་བ་ཡིས། །ལྷ་མིན་ས་ཡི་འོག་ཏུ་འགྲོ། །དགེ་
སློང་རྡོ་རྗེ་འཛིན་པ་བྱ། །ཞེས་པ་ལྟར་རྟེན་མཆོག་གོ། །རྟེན་འབྲིང་དགེ་ཚུལ་ལ་ནི་རེ་ཁཱ་ལྔ་
བྱས་པའི་དབུས་སུ་རྡུལ་ཚོན་གྱི་པདྨ་སྤངས་ཤིང་དེར་ཤིང་སྟེན་དང་གདན་ཁྲུ་གཉིས་པ་སྦྱིན་
པར་བྱའོ། །རྟེན་ཐ་མ་དགེ་བསྙེན་ལ་རེ་ཁྭ་ལྔ་སྤངས་ཏེ་རེ་ཁཱ་གསུམ་བྱས་པའི་དབུས་སུ་ཐུན་
མོང་བའི་གདན་ཁྲུ་གང་བ་བྱིན་པ་ལ་བཀོད་ནས་རྟེན་གྱི་དབང་གིས་རིམ་པ་བཞིན། དགེ་སློང་
རྡོ་རྗེ་འཛིན་པ་ལ་བུམ་པ་བརྒྱད་དང་རྒྱལ་རྣམ་རྒྱལ་དང་བཅས་པའི་བུམ་པ་བཅུས་ཁྲུས་བྱ་སྟེ།
བུ་མོ་གཟུགས་མཛེས་རྒྱན་ཐམས་ཅད་དང་ལྡན་པ་བུ་མ་སྐྱེས་པ་བརྒྱད་དང༌། གཞོན་ནུ་མ་སྐྱེ་
གནས་མ་ཉམས་པ་སྟེ། སྐྱེས་པས་མ་སྤྱད་པ་གཉིས་ཀྱིས་མགོ་བོར་ཅོད་པན་དར་དཔྱངས་
ཕྱག་རྒྱ་དྲུག་དང་བཅས་པ་བཅིངས་ཏེ་ཁྲུས་བྱའོ། །དགེ་ཚུལ་ལ་བུ་མོ་བཞི་དང་གཞོན་ནུ་མ་
གཉིས་ཀྱིས་དར་དཔྱངས་ཕྱག་རྒྱ་བཅས་བཅིངས་ཏེ་ཁྲུས་བྱའོ། །ཕྱག་རྒྱ་ལ་ནི་ཞེས་པ་དགེ་
བསྙེན་ཁྱིམ་པ་ལ་མཐེ་བོའི་རྡོ་རྗེ་བྱིན་ནས་བུམ་པ་གཅིག་དང་རྣམ་པར་རྒྱལ་བས་བུ་མོ་གཅིག་
དང་གཞོན་ནུ་མ་གཅིག་གིས་ཁྲུས་བྱའོ། །དེ་ལྟར་དགེ་སློང་དགེ་ཚུལ་རྡོར་འཛིན་ལ་རིམ་
བཞིན་ཀླུ་སྟེ་བརྒྱད་དང་བཞི་ཡི་གྲངས་ཀྱི་ནོར་བུའམ་གསེར་གྱི་བུམ་པ་དྭག་གམ་ཀྱེ་རྒྱལ་པོ་
སྔ་མ་མ་འབྱོར་ནས་ཡི་རང་བཞིན་ལས་བྱས་པའི་བུམ་པར་གོང་བཤད་བཞིན་རིན་ཆེན་
རྣམས་དང་བཅས་པ་དང་སྨན་དང་དྲི་དང་ལྡན་པའི་བུམ་པ་དེ་དག་གི་སྟེང་དུ་རྒྱལ་དང་རྣམ་
457

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
རྒྱལ་བུམ་པ༵་གཉིས་པོ་དང་བཅས་པ་དག་གིས་རང་རང་གི་གདན་གྱི་དབུས་སུ་འཁོད་པ་ལ་
ཁྲུས་བྱས་ཏེ། སླར་ཡང་དགེ་སློང་རྡོ་རྗེ་འཛིན་པ་ལ་བུམ་པ་འཛིན་པའི་བུ་མོ་ཀླུ་ཡི་གྲངས་དག་
གིས་ནི་དཔལ་ལྡན་ཅོད་པན་བཅིངས་པར་བྱས་ཏེ། གདན་ནོར་འདབ་པདྨ་ར་ཞེས་པདྨ་
འདབ་བརྒྱད་ལ་བཀོད་པ་དེ་ལའོ། །དགེ་ཚུལ་རྡོ་རྗེ་འཛིན་པ་ལ་སྔར་ལྟར་བུ་མོ་བཞི་དང་རྒྱལ་
G8རྣམ་རྒྱལ་འཛིན་པའི་གཞོན་ནུ་མ་གཉིས་དང་བཅས་པ་ཡིས་ཁྲུས་བྱས་པའི་རྗེས་སུ་བུ་མོ་བཞི་
ཡིས་དཱར་དཔྱངས་བཅིང་བར་བྱའོ། །ཕྱག་རྒྱ་ཞེས་པ་སོར་གདུབ་སྦྱིན་བྱ་དགེ་བསྙེན་ཁྱིམ་པ་
རྡོ་རྗེ་འཛིན་པ་ལྔ་ནཱི་དཔལ་ལྡན་བུམ་པ་གཅིག་དང་རྣམ་པར་རྒྱལ་བའི་བུམ་པ་ཡིས་ཁྲུས་བྱས་
ཏེ༑ མཐེ་བོའི་རྡོ་རྗེ་ཞེས་པ་རྡོ་རྗེའི་སོར་གདུབ་བྱིན་པར་བྱ་ཞིང༌། འདིར་ནི་གདན་ལ་པདྨ་
དྭང་བྲལ་ཞིང་རེ་ཁཱ་ལྔ་པོ་སྤངས་ལ་ཞལ་བ་སོགས་བྱ་བའི་གཤེར་ཏུ་ཚོན་དཀར་པོ་སྤྱིའི་བྱུག་
པའི་ས་ལ་རེ་ཁཱ་གསུམ་བཀོད་པའི་དབུས་སུ་གདན་ཐུན་མོང་བ་པདྨ་སོགས་མེད་པ་ལ་འདུག་
པར་བྱའོ། །དེ་ལྟར་དགེ་སློང་དགེ་ཚུལ་ཁྱིམ་པ་སྟེ་སྔགས་སྡོམ་གྱི་རྟེན་རབ་འབྲིང་ཐ་གསུམ་ལ་
རྒྱུད་བསྟན་པར་བྱེད་པའི་སློབ་དཔོན་དུ་གསུང་གིས་རྗེས་སུ་གནང་བ་སྦྱིན་པར་བྱའོ། །དེ་ནས་
དབང་གི་དག་པ་གསུངས་པ། འདིར་དང་པོར་ཆུ་དབང་ཞེས་གཙོ་བོའི་མིང་གིས་བསྒྲགས་པ་
དབང་བདུན་པོ་དག་ཐོབ་པ་ལ་ནི་ས་བདུན་པར་ལུང་བསྟན་པའི་ཕྱིར་སྔགས་ཀྱི་ཚུལ་འདི་
ལས་དགེ་བསྙེན་ཉིད་དུ་འགྱུར་ཏེ། གོང་མ་གསུམ་ལས་བུམ་པ་ཡི་དབང་ལ་ཡང་ས་བརྒྱད་
པར་ལུང་བསྟན་པའི་ཕྱིར་རྒྱལ་བའི་སྲས་པོ་གཞོན་ནུར་འགྱུར་ཞིང་མདོ་ཡི་ཚུལ་དང་བསྟུན་ན་
དགེ་ཚུལ་དག་ཏུ་འགྱུར་རོ། །གསང་བའི་དབང་ལ་དགེ་སློང་དུ་འགྱུར་ཏེ་ལེགས་པའི་བློ་གྲོས་
སུ་ལུང་བསྟན་པའི་ཕྱིར་སངས་རྒྱས་ཀྱི་རྒྱལ་ཚབ་ཏུ་འགྱུར་བ་དང་ནི། དེ་ནས་གོང་མའི་དབང་
གསུམ་པ་ཤེས་རབ་ཡེ་ཤེས་ཀྱི་བྱེད་པ༵་ལ་ཡང་ཆོས་སྟོན་པ་དང་སློབ་མ་བསྡུ་བས་གནསས་
བརྟན་ཞེས་པར་འགྱུར་བ་སྟེ། ཆོས་ཀྱི་སྤྲིན་ལ་ལུང་བསྟན་པའི་ཕྱིར་སངས་རྒྱས་གཉིས་པ་
458

དུས་འཁོར་དབང་ལེ་འགྲེལ།:
ཉིད་དོ། །དེ་བཞིན་དུ་མཚན་ཡང་དག་པར་བརྗོད་པར་ལས་གསུངས་པ། འཇིག་རྟེན་གསུམ་
གཅིག་གཞོན་ནུའི་སྐུ། །གནས་བརྟན་རྒན་པོ་སྐྱེ་དགུའི་བདག །སུམ་ཅུ་རྩ་གཉིས་མཚན་
འཆང་བ། །སྡུག་གུ་འཇིག་རྟེན་གསུམ་ན་མཛེས། །ཞེས་དང་། ཕྱིར་མི་ལྡོག་པ་ཕྱིར་མི་འོང༌། །
ཞེས་པ་ནས། བསིལ་བར་གྱུར་པ་རྙོགས་པ་མེད། །ཅེས་པའི་བར་དང་། མགོ་ཟླུམ་བརྟུལ་
ཞུགས་ཆེན་པོ་འཆང༌། །ཞེས་པ་ནས། རྣམ་གྲོལ་ཞི་བ་ཞི་བ་ཉིད། །ཅེས་པའི་བར་གྱིས་སློབ་
དཔོན་གྱི་དབང་བསྟན་པར་ཡང་རིག་པར་བྱའོ། །འདི་དག་གི་ཚིག་དོན་དབང་གི་རིམ་པ་ལ་
སྦྱར་ལུགས་བོད་འགྲེལ་རྣམས་སུ་མང་པོ་བཤད་པ་སྣང་ཡང་མ་བྲིས་ལ་གོ་རིམ་སོགས་བསྒྲིག་
མི་དགོས་པར། གནས་བརྟན་དང་གཞོན་ནུ་སོགས་དང༌། དགེ་སློང་དང༌། ཕྱིར་མི་ལྡོག་པ་
དང་ཁུ་བ་འཛག་མེད་ཀྱི་ཚངས་སྤྱོད་སོགས་ཀྱི་མིང་གིས་བསྟན་པ་དེ་དག་དང་ཆ་བསྟུན་པ་
ཙམ་དུ་ཤེས་པར་བྱའོ། །དེ་ནས་སློབ་མའི་ལུས་ལ་རྡོ་རྗེའི་ཕྱག་རྒྱ་དྲུག་པོ་རྣམས་དང་། དཱར་
དཔྱངས་དང་ཅོད་ཕན་དབུ་རྒྱན་དྭག་སྦྱིན་པ་ནི་ཐུགས་རྡོ་རྗེ་ཁྱབ་འཇུག་ཉིད་དུ་བྱེད་པའི་སླད་
དུའོ། །ད༵ང་གི་སྒྲ་ནི་སྡུད་པའོ། །གསེར་སྐུད་དམ་སྐུད་པའི་རང་བཞིན་གྱི་རྡོ་རྗེ་མཆོད་ཕྱིར་
ཐོགས་སྦྱིན་པ་ནི། འཇིག་རྟེན་པའི་ལྷ་ལྟར་ན་ཚངས་པར་བྱེད་པ་དང་མཚུངས་པར་སྐུ་རྡོ་རྗེ་
ཉིད་དུ་བྱེད་པའི་སླད་དུ་དེ་ལྟར་བླ་མ་མཆོག་གིས་སྦྱིན་པར་བྱའོ། །སློབ་མ་གསུམ་པོ་དེ་དག་
རྡོ་རྗེ་སློབ་དཔོན་དུ་བྱ་བའི་སླད་དུ། རང་གི་མེ་ཏོག་གང་དུ་ཕོག་པའི་རྒྱལ་བའི་རིགས་ཀྱི་
དབ༵ང་གིས་ཕྱག་རྒྱ་རྣམས་པར་དག་པ་ཉིད་ཀྱི་དབང་བསྐུར་བ་ནི་གསུང་རྡོ་རྗེ་རྣམ་པར་དག་
པར་བྱེད་པའི་ཆེད་དང་དབང་ཕྱུག་ཆེན་པོར་བྱེད་པའི་སླད་དུའོ། །འདི་ཕྱག་རྒྱ་མ་སྦྱིན་པ་ལ་
བཤད། དེ་ལྟར་ཡང་ཚངས་པ་སྐུ་ཡི་རྡོ་རྗེ་འཛིན། །གསུང་གི་རྡོ་རྗེ་དབང་ཕྱུག་ཆེ། །རྒྱལ་པོ་
ཐུགས་ཀྱི་རྡོ་རྗེ་འཛིན། །དེ་ཡང་ཁྱབ་འཇུག་རྫུ་འཕྲུལ་ཆེ། །ཞེས་གསུངས་པ་དང༌། གཙུག་
ཕུད་ཕུད་བུ་ལྕང་ལོ་ཅན། །རལ་པ་མུཉྫ་ཅོད་པན་ཐོགས། །གདོང་ལྔ་ཟུར་ཕུད་ལྔ་དང་ལྡན། །
459

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཟུར་ཕུད་ལྔ་པ་མེ་ཏོག་ཐོད། །ཅེས་གསུངས་པ་ལྟར་སེམས་ཅན་གདུལ་བའི་དབང་གིས་ཕྱག་
རྒྱ་དང་ཆ་ལུགས་སྣ་ཚོགས་སུ་རྒྱུད་གཞན་ལས་གསུངས་པ་བཞིན་ནོ། །འདིར་དགེ་སློང་དགེ་
ཚུལ་ཁྱིམ་པའི་རྟེན་ཅན་གསུམ་པོ་རྒྱུད་སྟོན་པའི་སློབ་དཔོན་དུ་དབང་བསྐུར་བ་དེ་དག་གིས།
རྒྱལ་པོ་སོགས་ཀྱི་གཡོག་དང༌། མངག་གཞུག་དང་ཞལ་ལྕེ་བ་བྱ་བ་དང་། ཁྱིམ་པ་ཕལ་བའི་
ཆོས་ཞིང་ལས་ཕྱུགས་སྐྱོང་སོགས་དང༌། རལ་གྲི་སོགས་མཚོན་ཆ་བྱེད་པ་དང༌། དེའི་ལས་ལ་
དགའ་བ་དང་། སྣག་ཚ་དང་ཤོག་ཤོག་བཟོ་བ་དང༌། གྲོང་བའི་ལས་ཀོ་པགས་མཁན་སོགས་
དང་ཚོང་ལ་སོགས་པ་མདོར་ན་འཇིག་རྟེན་ཕལ་པའི་ལས་གང་ཞིག །དེ་བྱས་ན་བླ་མ་སློབ་
དཔོན་དེ་ལ་ཁ་ཟེར་བར་འགྱུར་བ་རྣམས་མི་བྱའོ་ཞེས་གསུངས་ཏེ། དེ་བྱས་ན་སློབ་དཔོན་གྱི་
དང་ཚུལ་ལམ་ཆོས་བཤིག་པའམ་ཉམས་པར་འགྱུར་ཞིང༌། སློབ་དཔོན་གྱི་བཅས་པ་འདི་ལྟར་
བྱས་པའི་རྒྱལ་བ་དང་བླ་མའི་བཀའ་བཅག་པས་མནར་མེད་པར་འགྱུར་རོ་ཞེས་འགྲེལ་ཆེན་
ལས་གསུངས་སོ། །ཁ་ཅིག་རལ་གྲི་འཛིན་པ་ནི་དམག་དཔོན་དང༌།སྣག་ཚ་བ་རྒྱལ་པོ་སོགས་
ཀྱི་ཡི་གེ་པ་བྱེད་པ་ཞེས་བཤད། ཡང་ད་རི་ཀཱ་པས་རལ་གྲི་དང་སྣག་ཚ་འཚོང་པ་ལ་བཤད་དོ།།
རྡོ་རྗེ་སློབ་དཔོན་བདག་པོའི་དབང་གི་ཆོ་གའི་རབ་ཏུ་གནས་པའི་རིམ་པའོ། །དེ་ནས་སྐུ་
གཟུགས་ལ་སོགས་པའི་རབ་གནས་གསུངས་པ། སྐུ་གཟུགས་སོགས་རབ་ཏུ་གནས་བྱ་དེའི་
སྟེང་དུ་བླ་རེ་བཀོད་ཅིང་ཕྱོགས་མཚམས་སུ་རྒྱལ་མཚན་དང་བ་དན་ལ་སོགས་པའི་བཀོད་པ་
མཛེས་པར་བྱས་པ་དག་གིས་གནས་ཁང་ལེགས་པར་བརྒྱན་པ་དེར། དཀྱིལ་འཁོར་གྱི་ཕྱི་
རོལ་ཤར་དུ་རབ་ཏུ་གནས་བྱའི་རྟེན་དེ་དམ་ཚིག་སེམས་དཔའི་གཟུགས་ཐུགས་ཀར་ས་བོན་
དང་བཅས་པར་བསམ་ནས་ན་བཟའ་དམར་པོ་བསྐོན་ཏེ་སྟེགས་ལ་བཀོད་པ་དེ་ཡི་མདུན་དུ།
ས་ཡི་མཐིལ་གྱི་གནས་དག་ཏུ་ཡང་ཁྲུས་སྟེགས་དཀྱིལ་འཁོར་ཐུགས་དཀྱིལ་གྱི་ཚད་གྲུ་བཞི་
པ་ལ་བདུད་རྩི་ལྔ་དང་བ་བྱུང་ལྔས་བྱུགས་ཏེ། རྩིག་པའི་རི་མོ་དཀར་དམར་ནག་གསུམ་ནི་
460

དུས་འཁོར་དབང་ལེ་འགྲེལ།
ཐུགས་དཀྱིལ་དང་འདྲ་བར་ཀུན་ནས་བསྐོར་བ་ལ་ནུབ་ཏུ་ཕྱོགས་པའི་སྒོ་གཅིག་དང་ལྡན་པ།
རྟ་བབས་མེད་པའི་དབུས་སུ་པདྨ་འདབ་བརྒྱད་ལ་རིགས་ལྔ་དང་ཡུམ་བཞིའི་མཚན་མ་བྲིས་
པར་བྱ་ཞེས་སོ། །ཁྲུས་སྟེགས་ཀྱི་མཚན་མ་དེ་རྣམས་ཀྱི་ཟུར་དུ་ནོར་བུའམ་གསེར་སོགས་ཀྱི་
རང་བཞིན་གྱི་བུམ་པ། དྲི་བཟང་པོ་དང་སྨན་ལ་སོགས་པ་སྔར་བཤད་རྣམས་ལེགས་པར་
བཅུག་པའི་ཆུར་བཅས་མགྲིན་པར་སྐུད་པ་དཀར་པོས་དཀྲིས་པ་དང་ལྡན་པ། ཤིང་འབྲས་
ལྡན་གྱི་ཡལ་འདབ་ཀྱིས་བུམ་པའི་པདྨའི་ཁ་རྒྱན་ནམ། བུམ་པའི་སྟེང་ཡལ་འདབ་དེས་པདྨའི་
ཁྭ་ལྟར་མཛེས་པར་བྱས་པ་རྣམས་སོ། །སྤྲོ་ན་སྦྲང་རྩི་སོགས་བུམ་པ་གཞན་བདུན་ཡང་རབ་ཆོ་
ཞན་ནས་འབྱུང་བ་བཞིན་བྱ་བར་བཤད་དོ། །གཞན་ཡང་ཁྲུས་ཆུའི་སྣོད་དུང་དང་ཉ་ཕྱིས་
ལ་སོགས་པའམ། ཡང་ན་གསེར་གྱི་སྣོད་དང་ཡང་ན་དངུལ་གྱི་རང་བཞིན་གྱི་སྣོད་དག་ཏུ་
སྔར་བཤད་དྲི་ཡི་ལེ་ཚེ་སྦྱར་བའི་དྲི་ཡི་ཆུ་ནི་སྔགས་ཀྱིས་བསྒྲུབས་ཏེ་བཞག་པར་བྱའོ། །ཁྲུས་
སྟེགས་དེ་ཡི་དབུས་སུའམ་སྙིང་པོར་གསེར་གྱི་རང་བཞིན་མདོག་གསལ་ཁའི་ཁྲུས་གདན་
པདྨ་འདབ་བརྒྱད་བྲིས་པ་དག་རབ་ཏུ་བཀོད་དེ། དེར་སྐུ་གཟུགས་སོགས་འགོད་ཆོག་པ་བྱུང་
ན་ཤར་དུ་ཞལ་ཕྱོགས་པར་བཀོད་པ་དེ་ལ་ཁྲུས་བྱ་བ་ནི་བརྩམ་པར་བྱ་ལ། དབུས་དེར་འགོད་
མ་བདེ་ན་དེར་མེ་ལོང་ལ་རྟེན་དེའི་གཟུགས་བརྙན་ཤར་བ་ལ་ཁྲུས་བྱའོ། །དེ་ཡང་གོ་རིམ་ནི་
སྔོན་དུ་དོན་གྲུབ་རྣམས་དང་སོགས་རྐང་པ་གཅིག་གི་དོན་བཞིན་སྦྱང་བ་དང༌། དེའི་རྗེས་སུ་ཕྱི་
མ་རྣམས་ཀྱིས་སོགས་རྐང་པ་གཅིག་གི་དོན་བཞིན་བཀྲུ་བ་དང་། བུམ་པའི་ཆུས་བཀྲུ་བར་བྱ་
ཞིང༌། དེ་ནས་དྲི་བཟང་གིས་བྱུགས་པར་བྱ་བ་ཡིན་ཀྱང༌འདིར་གཞུང་ལྟར་མཐར་ཆགས་སུ་
བཤད་ན། ནང་ལེར་བཤད་པ་བཞིན་སྣ་མའི་མེ་ཏོག་སོགས་ཀྱིས་བགོས་པ་དང་། དྲི་བཟང་
པོས་བགོས་པ་ཡི་ཏིལ་མར་ཉི་མ་དང་མེ་ཡིས་སྨིན་པ་དག་གིས་ལྷ་ཡི་སྐུ་གཟུགས་དངོས་
སམ་གཟུགས་བརྙན་ལ་བྱུག་པར་བྱའོ། །དེ་ནས་ནང་ལེར་གསུངས་པ་ནྱ་གྲོ་དྷ་ལ་སོགས་པའི་
461

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཕྱི་མ་རྣམས་ཀྱིས་དྲིལ་ཕྱིས་བྱས་ནས་ཡང་ཆུ་གཙང་མས་བཀྲུ་བར་བྱའོ། །དེ་ནས་སྦྲང་རྩི་དང་
ཀ་རའམ་བུར་ཤིང་གི་ཁུ་བ་དང་མར་དང་ཞོ་དང་འོ་མ་དང་ཆུ་གཙང་དང༌། ནང་ལེ་ནས་
བཤད་པ་ལྟར་དྲི་བཟང་པོའི་ཆུ་ཡིས་གོ་རིམ་ལྟར་བཀྲུ་བར་བྱ་ཞིང་། ནང་ལེ་ལྟར་ན་ལྷ་བུམ་
རྣམས་ཀྱིས་ཀྱང་བཀྲུའོ། །ཁྲུས་དེ་དག་རེ་རེའི་བར་དུ་ཡང་རྟེན་ལ་ཆགས་པའི་ཆུ་རས་འཇམ་
པོས་ཕྱི་བ་དང་། གཟུགས་བརྙན་ཡིན་ན་མེ་ལོང་ལ་ཆགས་པའི་ཆུ་ཡང་དེས་ཕྱིས་ཏེ། ཁྲུས་
སྟེགས་དེ་ནས་བསྐྱོད་པར་བྱ་བ་རྐང་པ་བཞི་པ་བཞིན་ནོ། །ཁྲུས་བྱ་བའི་སྔོན་དུ་དོན་གྲུབ་སྟེ་
ཡུངས་ཀར་ལག་པ་གཉིས་སུ་བཟུང་ལ། ཡི་གེ་དྲུག་པ་བཟླས་བཞིན་སྐུ་གཟུགས་སོགས་ལ་
གཡས་གཡོན་དུ་ལན་གཉིས་སུ་བསྐོར་ཞིང་བྱབས་ཏེ་མེ་ལ་དོར་བ་དང༌། དེ་བཞིན་དུ་ཆུ་དང་
ཁམ་ཕོར་དང༌། དུ་བ་དང་བཅས་པའི་ལྕི་བའི་ཆང་བུ་དང༌། ཟན་ཆང་དང༌། སེང་རས་རྣམས་
ཀྱིས་བྱབས་པ་དང་། ལག་པས་ཉེ་རེག་བྱས་ལ་ཐུགས་ཀར་དྲི་དང༌། དབུ་ལ་མེ་ཏོག །མདུན་
དུ་ཡོན་ཆབ་དང༌། མར་མེ་དག་གིས་བསྐོར་བཞིན་པ་དང༌། རྣམ་མར་འབྲུས་བུ་མཆོག་གིས་
རབ་ཏུ་གནས་པར་བྱ་བའི་རྟེན་འདི་ལ་བསྐོར་ཞིང་ངེས་པར་བྱབས་ནས་ནི། མར་དང་སྤོས་
དཀར་བསྲེག་པས་བདུག་པ་བྱ་སྟེ། དེ་ཐམས་ཅད་དུ་ཡི་གེ་དྲུག་བཟླས་པས་བྱའོ། །འདི་ནི་མི་
ཤིས་པ་སྦྱང་བའི་ཆོ་ག་ཡིན་པས། རྐང་པ་གསུམ་པ་འདི་ཐོག་མ་བྱེད་དགོས་ཏེ་རྒྱུད་འཁྲུགས་
པ་གོ་རིམ་བསྡེབ་པའི་ཚུལ་དུ་ཤེས་དགོས་པ་ཡིན་ནོ། །ཁྲུས་ཐམས་ཅད་བྱས་ཟིན་པ་ན། ཁྲུས་
སྟེགས་དེ་ཡི་གནས་ནས་རྟེན་དེ་བསྐྱོད་པར་བྱ་སྟེ་སྐུ་དེ་ཡང་དམར་པོའི་གོས་དྭག་གིས་ནི་
ཡང་དག་པར་གཡོགས་པ་ཉིད་དུ་བྱའོ་ཞེས་པ་ནི་སྟ་གོན་ནོ། །དེ་ནས་དངོས་གཞི་ལ་སྐུ་
གཟུགས་ལ་སོགས་པ་ནས་པུས་འཁྱུད་ལ་སོགས་པ་དང་རྒྱན་དྲུག་གི་བར་གྱི་རབ་གནས་
གསུངས་ཏེ། དཔལ་ལྡན་དཀྱིལ་འཁོར་གྱི་མཐར་ཤར་ཕྱོགས་སུ་ནི་མཉམ་པའི་ས་ཡི་གནས་
ལྭ་ཚངས་ཐིག་ནས་རྩིག་པའི་རེ་ཁཱའི་བར་དུ་སོར་ཕྱེད་པ་རྒྱལ་བའི་ཆ་སྟེ་ཉེར་བཞིར་བྱས་པ་
462

དུས་འཁོར་དབང་ལེ་འགྲེལ།
ཡིས་སོར་ཕྱེད་པ་ཕྱེད་དང་གཉིས་ཀྱི་ཆ་ཡིས་སྤྲོ་རིམ་བཀོད་པའི་རེ་ཁཱ་ལྔ་བྱས་ཏེ། དེ་ཡི་
དབུས་སུ་པདྨ་འདབ་མ་བརྒྱད་པ་རང་རང་གི་རིགས་ཀྱི་ཕྱོགས་སུ་གནས་པ༵འི་རིགས་ལྔ་དང་
ཡུམ་བཞིའི་མཚན་མ་བཅས་མཚན་མ་ལྔ་ཡིས་བརྒྱན་པ་བྱའོ། །དེ་ཡི་དབུས་སུ་རྟེན་གཞག་
པར་བྱ་བ་ཞལ་གྱི་པདྨ་ནུབ་ཀྱི་དཀྱིལ་འཁོར་དག་ཏུ་ཕྱོགས་པའི་ལྷ་དང་ལྷ་མོ་ཡི་སྐུའམ།
མཆོད་རྟེན་དང་སོགས་སྒྲས་རྡོར་དྲིལ་དང་བགྲང་ཕྲེང་དང༌། གླེགས་བམ་དག་གམ་ཐང་སྐུ་
ཞེས་པ༷འང་དེ་བཞིན་དཀྱིལ་འཁོར་དེ་ལ་མངོན་དུ་ཕྱོགས་པར་སྔགས་པ༵་དེས་བཞག་པར་
བྱའོ་ཞེས་རབ་ཏུ་གནས་བྱའི་རྟེན་དགོད་པའོ། །དེ་ནས་སྔགས་པས་བདག་གི་རྣལ་འབྱོར་
བསྒོམ་པ་ནི་རྒྱལ་བ་མཆོག་ཡེ་ཤེས་རྡོ་རྗེ་དང་བཅས་པ་སྐུ་གསུང་ཐུགས་ཀྱི་རྡོ་རྗེ་སྟོང་པའི་
རང་བཞིན་རྣམ་ཐར་སྒོ་བཞིའི་ངོ་བོ་དག་ཏུ་བྱས་ནས་ནི། ཕྱི་ནས་འདོད་པའི་ལྷའི་དམིགས་
༠
པའམ་རྣལ་འབྱོར་མདོར་བསྡུས་པ་སྔར་བརྗོད་པའི་སྦྱོར་བ་དག་གིས་ཟླ་ཉི་རྡོ་རྗེ་ལས་སྐྱེས་
པའི་དུས་ཀྱི་འཁོར་ལོ་ཉིད་དུ་བདག་ཉིད་བསྒོམ་པར་བྱའོ། །དེ་ནས་རྟེན་དམ་ཚིག་པ་བསྐྱེད་
པ་ནི། རབ་ཏུ་གནས་བྱའི་རིག་པའི་ལྷ་མོ་དང༌། སོགས་སྒྲས་ཁྲོ་བོ་དང་བྱང་སེམས་དང་
སངས་རྒྱས་ཀྱི་སྐུ་གཟུགས་རྣམས་སྟོང་པའི་ངང་ལས་ཨཱ་ལི་ཀཱ་ལིའི་རིགས་ལས་སྐྱེས་པ་
རྣམས་རང་རང་གི་ས་བོན་དང་ཕྱག་མཚན་གྱིས་དམ་ཚིག་པའི་ལྷ་དེ་དང་དེར་རྫོགས་པར་
བསྐྱེད་པ་རྣམས་ཀྱི་སྙིང་མགྲིན་ལྟེ་བ་གསང་བ་མགོ་བོ་སྟེ་དཔྲལ་བ་དང་གཙུག་ཏོར་འཁོར་
ལོ་དྭག་ལ། རིགས་ཀྱི་དབང་གིས་སྒྲ་གཅན་ལ་སོགས་པའི་གདན་དྲུག་གི་སྟེང་དུ་རིགས་དྲུག་
གི་ཡི་གེ་དྲུག་བསྒོམ་པར་བྱའོ། །འདིར་ཨཱ་ལི་ཀཱ་ལིའི་རིགས་སྐྱེས་ཞེས་པ་ཐབས་ཤེས་དང་ཁུ་
རྡུལ་གྱི་བདག་ཉིད་ཟླ་ཉི་དང་ས་བོན་གསུམ་ཚོགས་ནས་སྐྱེད་པའི་དོན་དུ་འཆད་པའང་ཡོད་
དོ༑ ༑དེ་ལྟར་རྟེན་དམ་ཚིག་སེམས་དཔར་ངེས་པ་ཉིད་དུ་བསྒོམ་པར་བྱ་སྟེ། སླར་ཡ༷ང་དམ་
ཚིག་པ་ཡི་མཐའ་དྭག་ལྷ་རྣམས་དྭག་གི་ལུས་ལ་ཡང་། རང་གི་ཐུགས་ཀ་ནས་ས་བོན་ལས་
463

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བྱུང་བའི་རྡོ་རྗེ་ཤུགས་སོགས་ཁྲོ་བོའི་རྒྱལ་པོ་ལྔ་པོ་དག་གིས་སྲིད་མེད་མྱང་འདས་དང༌། སྲིད་
པ་འཁོར་བ་རོ་མཉམ་པར་སོང་བ་ཤིན་ཏུ་རྣམ་པར་དག་པའི་ཡེ་ཤེས་སེམས་དཔའ་རྣམས་
ཛཿ ཡིས་བཀུག་སྟེ། ཧཱུཾ་གིས་གཞུག་པ་དག་དང་ནི། བཾ་གྱིས་བཅིང་བ་དང་ཧོས་མཉེས་པ་དང་
ནི་ཧིས་གཉིས་སུ་མེད་པར་རོ་མཉམ་བྱེད་པ་དག་ཀྱང༌། རབ་ཏུ་གནས་བྱའི་ལྷ་དམ་ཚིག་པ་
རྣམས་ཀྱི་ནི་རང་གི་ལུས་ལ་བྱའོ། །དེ་ནས་དེ་ལ་མཆོད་པ་སོགས་བྱ་བ་ནི། དེ་རྣམས་ཀྱི་སྙིང་
གར་ཟླ་ཉི་ཁ་སྦྱོར་གྱི་དབུས་སུ་སོ་སོའི་ས་བོན་བསམ་ལ། སྐུ་གསུང་ཐུགས་སུ་བྱིན་གྱིས་
བརླབས། དབང་བསྐུར། དེ་ནས་ལྷའི་གཟུགས་བརྙན་གྱི་གཟུགས་སུ་བལྟས་ལ། མཆོད་པ་
རྣམས་ཀྱིས་མཆོད། མེ་ལོང་བསྟན། སྦྱིན་སྲེག་གིས་མཉེས་པར་བྱ་ཞིང་སྤྱན་དབྱེ་བར་བྱའོ་
ཞེས་བཤད། དེ་ནས་སློབ་དཔོན་རང་ཉིད་ཀྱིས་ཁྲུས་བྱས་ཤིང་གདོང་གི་དྲི་མ་བསལ་བས་
ཞལ་ནི་དགའ་བའི་རྣམ་འགྱུར་བཅས་རབ་ཏུ་གསལ་བར་བྱས་པའི་སྒོ་ནས་རྟེན་གྱི་ལྷ་ལ་དྲི་
ཞིམ་པའི་སྦྲང་རྩི་དང་བཅས་པ་འབུལ་བ་དང་ཕྱག་དག་འཚལ་བར་བྱ་ཞིང༌། བརྟན་པར་
བཞུགས་སུ་གསོལ་བའི་དམ་ཚིག་སྙན་དུ་གསོལ་བར་བྱའོ། །ཨ་སོགས་དབྱངས་དང་ཀྭ་
སོགས་གསལ་བྱེད་དག་ལས་ལྷ་དང་ལྷ་མོ་རྣམས་ཀྱི་རང་རང་གི་རིགས་ཀྱི་ཡོན་ཏན་ལ་
གནས་པའི་ས་བོན་གང་ཡིན་པ་དེ་ནི་ལྷ་དེའི་ཐུགས་སྲོག་ཡིན་པས། ལྷ་རང་གི་ས་བོན་དེ་ནི་
ལྷ་དེའི་སྙིང་གི་དབུས་སུ་ཟླ་ཉི་ཁ་སྦྱོར་ལ་གནས་པར་བསམ་ཞིང༌། གནས་གསུམ་དུ་ཨོཾ་ཨཱ ཧུཾ་
གསུམ་གྱིས་སྐུ་གསུང་ཐུགས་སུ་བྱིན་གྱིས་བརླབས་པ་དང་ལྡན་པ༵ ར་བྱའོ། །འགའ་ཞིག་གིས་
འདིར་རབ་ཏུ་གནས་བྱའི་རྟེན་ལ་གཞུག་རྒྱུའི་ཡེ་ཤེས་སེམས་དཔའ་ནི་རང་དུས་འཁོར་དཔའ་
གཅིག་ཏུ་གསལ་བའི་ཐུགས་དབུས་སུ་ཟླ་ཉི་ཁ་སྦྱོར་ལ་ལྷ་གང་ཡིན་ལྷ་དེའི་ས་བོན་ལས་
བསྐྱེད་ཅིང་སྐུ་གསུང་ཐུགས་རྫོགས་པར་བྱས་པ་ལ་ཡེ་ཤེས་པ་བཅུག་པ་སླར་དམ་ཚིག་གི་རྟེན་
ལ་ཡེ་ཤེས་སེམས་དཔར་གཞུག་པར་བཤད་པའང་འདུག་གོ། །གླེགས་བམ་གྱི་རབ་གནས་ནི།
464

དུས་འཁོར་དབང་ལེ་འགྲེལ།
གླེགས་བམ་དེ་སྟོང་པའི་ངང་ལས་ས་བོན་དང་ཕྱག་མཚན་ལས་སྐྱེས་པའི་གསུང་རྡོ་རྗེ་འོད་
དཔག་མེད་དུ་བསྐྱེད་ཅིང་རིགས་དྲུག་འགོད་པ་སོགས་བྱས་པ་དམ་ཚིག་པ་བསྐྱེད་པ་ཡིན་ཞིང་
དེ་ཉིད་འོད་དུ་ཞུ་བའི་གླེགས་བམ་གྱི་རྣམ་པར་གནས་པ་ལ། ཡེ་ཤེས་པ་གཞུག་པའི་དོན་དུ་
རང་ཉིད་དུས་ཀྱི་འཁོར་ལོར་གསལ་བའི་དབྱངས་གསལ་གྱི་ཡི་གེ་མཐའ་དག་ལུས་ལ་ཞེས་
ཐུགས་ཀར་ཟླ་བ་ལ་གནས་པའི་སུམ་ཅུ་རྩ་གཉིས་མཚན་གྱི་ཡན་ལག་དབྱངས་སོ་གཉིས་
དང༌། དཔེ་བྱད་མཁའ་དང་བརྒྱད་ཀྱིས་ཏེ་བརྒྱད་ཅུའི་རང་བཞིན་གསལ་བྱེད་བརྒྱད་ཅུ་རྣམས་
ཏེ༑ དེ་ལྟར་དབྱངས་གསལ་གྱི་ཡི་གེ་བརྒྱ་དང་བཅུ་གཉིས་རྣམས་ཀྱིས་ཕྱེ་བ་དེ་ཉིད་རབ་ཏུ་
གསལ་བར། འདུབ་མ༵་འདབ་མར་གླེགས་བམ་རྣམས་ལ་ཐིམ་པར་བསྒོམ་པར་བྱའོ་ཞེས་སོ།།
མཆོད་རྟེན་གྱི་རབ་གནས་ལ་ལྷ་ཁང་དང་དྲི་གཙང་ཁང་དང་མཆོད་རྟེན་སོགས་སྟོང་པའི་ངང་
ལས་ས་བོན་དང་ཕྱག་མཚན་ཡོངས་གྱུར་རྣམ་སྣང་ཡབ་ཡུམ་གྱི་སྐུར་བསྐྱེད་ཅིང༌། རིགས་དྲུག་
དགོད། ཡེ་ཤེས་པ་བསྟིམ། སྐུ་གསུང་ཐུགས་སུ་བྱིན་གྱིས་བརླབས། དབང་བསྐུར་བ་ནས་
བརྟན་བཞུགས་ཀྱི་བར་སྔར་ལྟར་བྱས་ཏེ་དེ་འོད་དུ་ཞུ་བ་ལས། ལྷ་ཁང་དང་དྲི་གཙང་ཁང་ནི་
དཀོན་མཆོག་གསུམ་གྱི་བཞུགས་གནས་ཀྱི་ཁང་བཟང་དུ་གྱུར་པར་བསམ་མོ། །མཆོད་རྟེན་ནི་
མཆོད་རྟེན་གྱི་རྣམ་པར་གྱུར་པའི་སྙིང་པོར་ཞེས་བུམ་པའི་དབུས་སུ་པདྨའི་ལྟེ་བར་ཟླ་བ་ལ་
དབུས་སུ་རྣམ་སྣང་གི་ངོ་བོ་དཔལ་ལྡན་འཁོར་ལོ་དང༌། ཤར་ལྷོ་ནུབ་ཀྱི་འདབ་མ་ལ་རྡོ་རྗེ་
དང་ནོར་བུ་དང་པདྨ་དག་དང༌། བྱང་དུ་རལ་གྲི་ཉིད་བསམ་ཏེ་མཆོད་པར་བྱའོ། །བགྲང་ཕྲེང་
ཅ་ལྭ་རབ་གནས་བྱ་བ་ནི། བགྲང་ཕྲེང་སྟོང་པའི་ངང་ལས་ཧཱུྃ་གི་ཡི་གེ་ལས་ཐུགས་རྡོ་རྗེ་ཡབ་
ཡུམ་བསྐྱེད་པ་ལ། སྙིང་གའི་འོད་ཟེར་གྱིས་ཡེ་ཤེས་པ་སྤྱན་དྲངས་པ་རྣམས་རྡོ་རྗེ་བཞི་ཡི་
མདུང་འཛིན་བཞི་བརྩེགས་དང༌། ཕྲེང་རྡོག་རྣམས་མཚན་དཔེའི་རང་བཞིན་ལ་བསྟིམ་པར་བྱ་
ཞེས་ཀྱང་བཤད། ཡང་ན་ཧུཾ་གི་ཡིག་གེ་ལས་གྱུར་པའི་མདོ་འཛིན་ནོར་བུ་དང་ཕྲེང་རྡོག་ཡོངས་
465

向མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སུ་བགྲང་བ་རྣམས་ནི་མཚན་དང་དཔེ་བྱད་ཀྱི་ཡི་གེ་བརྒྱ་བཅུ་གཉིས་རྣམས་ཀྱི་ངོ་བོར་བསམ་
པས་རབ་ཏུ་གནས་པར་འགྱུར་རོ། །ཡང་ན་དབྱིངས་ནས་མཚན་དཔེའི་ངོ་བོ་དབྱངས་གསལ་
གྱི་ཡི་གེ་བརྒྱ་བཅུ་གཉིས་སྤྱན་དྲངས་ཏེ་བསྟིམ་པར་བྱའོ། །རྡོར་དྲིལ་རབ་གནས་ནི། དྲིལ་བུ་
སྟོང་པའི་ངང་ལས་ཡུམ་གྱི་སྐུར་བསྐྱེད་པ་ལ་དབྱངས་སུམ་ཅུ་གཞུག་ཅེས་དང་། སྟོང་པའི་ངང་
ལས་ཡུམ་གྱི་རང་བཞིན་དྲིལ་བུའི་སྐུ་ལ་ཡེ་ཤེས་པའི་ངོ་བོ་དབྱངས་ནི་གསུམ་གྱིས་བསྒྱུར་
བའི་བཅུ་རྣམས་དྭག་བསྟིམ་པ་དང༌། དེ་བཞིན་ཀྭ་སོགས་སྡེ་པ་སུམ་ཅུ་རྣམས་རྡོ་རྗེ་ཡབ་ཀྱི་
ངོ་བོར་བསྒོམ་པ་ལ་བསྟིམ་པར་བྱས་པས་རབ་ཏུ་གནས་པར་འགྱུར་རོ། །དེ་བཞིན་དུ་
དབྱངས་གསལ་བཤད་མ་ཐག་པ་དེ་དག་ཁོ་ན་མཆོད་ཕྱིར་ཐོགས་སྐུ་རྡོ་རྗེར་བསྒོམ་པ་ལ་
གཞུག་པ་དང་། བཅུ་ཡིས་བསྐྱར་བ་ནོར་གྱི་དཔེ་བྱད་དེ། དཔེ་བྱད་བརྒྱད་ཅུའི་རང་བཞིན
གསལ་བྱེད་བརྒྱད་ཅུ་རྣམས་ནི་སྟོད་གཡོགས་ལ་གཞུག་གོ། །ཀྱཱ་སོགས་སྡེ་པ་དབྱངས་དང་
བཅུས་པ༵་མཁའ་རོ་ཡོན་ཏན་ཏེ་སུམ་བརྒྱ་དྲུག་ཅུ་རྣམས་ནི་པུས་འཁྱུད་དག་ལ་ཞུགས་པ་
བསྒོམ་པར་བྱའོ། །ཕྱག་རྒྱ་དྲུག་གི་རབ་གནས་ལ་ཧཾ་ཧཿདཔལ་ལྡན་རྣ་ཚྭ་ལ་སྟེ་ཞེས་པ། སྟོང་
པའི་ངང་ལས་ཧཾ་ཧཿལས་བྱུང་བའི་རྣ་ཆ་ཟུང་དག་འོད་དཔག་མེད་ཡབ་ཡུམ་དུ་བསྐྱེད་པ་ལ།
རང་གི་སྙིང་གའི་ས་བོན་ལས་རང་འདྲའི་ཡེ་ཤེས་པ་སྤྱན་དྲངས་ཏེ་བཅུག་པ་འོད་དུ་ཞུ་ནས་རྣ་
ཆར་གྱུར་པ་བསྒོམ་པར་བྱ་བ་དེ་བཞིན་རྒྱན་ལྷག་མ་ལ་རིགས་འགྲེ་བྱས་ལ། ༀ་ཨཱ་ཞེས་པ་
ཟུང་ནི་རིམ་བཞིན་མགུལ་རྒྱན་རིན་འབྱུང་དང་སྐ་རགས་དོན་གྲུབ་ཡབ་ཡུམ་དག་ལའོ། །དེ་
བཞིན་དུ་ཡང་ཨ་ཡིག་ཐུང་རིང་ཟུང་ནི། ལག་པའི་གདུབ་བུ་ཟུང་དག་རྣམ་སྣང་ཡབ་ཡུམ་དུ་
བསྒོམ་པ་དག་ལ་འགྱུར་ཏེ། རྐང་གདུབ་ཟུང་རྣམ་སྣང་ཡབ་ཡུམ་དག་ལྭ་ཧ་ཧྭ་ཡ༷ང་གོང་
བཞིན་ནོ། །མཐའ་དྭག་ལུས་ལ་གནས་པ་སྟོང་པའི་རྣམ་པ༵་ཞེས་སྟོང་ཆེན་ལྔའི་ཡི་གེ་ཨ་ཨི་རྀ་
ཨུ་ལྀ་ལྔ་པོ་དག་ནི་ཐལ་བ་དག་ལྭ་བསྒོམ་པར་བྱ་ཞིང་ཐལ་བ་ནི་རྡོར་སེམས་ཀྱི་ངོ་བོའོ། །
466

དུས་འཁོར་དབང་ལེ་འགྲེལ།
སྐབས་འདིར་རྒྱན་དྲུག་གི་བྱེ་བྲག་འཁོར་ལོ་མ་གསུངས་ཀྱང་མི་བསྐྱོད་པའི་ངོ་བོ་འཁོར་ལོ་ནི་
དེའི་ས་བོན་གྱིས་བྱེད་པར་འདྲའོ་སྙམ་མོ། །འདིར་ཡི་གེ་འདི་རྣམས་རང་ཉིད་གཙོ་བོའི་ཐུགས་
ཀ་ནས་ཕྱུངས་ཏེ་གཞུག་པར་བཤད་པའང་སྣང་ངོ་། །རབ་གནས་བསྡུས་པའི་ཆོ་ག་ནི་རབ་ཏུ་
གནས་བྱའི་རྟེན་ལྷ་དམ་ཚིག་པར་བསྐྱེད་པ་ལ། སློབ་དཔོན་རང་གི་ལུས་ཡེ་ཤེས་ཀྱི་ལྷའི་རྣམ་
པ༷་ཅན་དུ་བསྒོམ་པ་དག་ལས། སྐུ་གསུང་ཐུགས་རྡོ་རྗེ་གསུམ་དང་བཅས་པའི་བདག་ཉིད་
ཅན་ཕུང་པོ་སངས་རྒྱས་ལྔ་དང༌། ཁམས་ཡུམ་ལྔ་དང་ལ་སོགས་པ༵་ཞེས་དབང་ཡུལ་བྱང་
སེམས་ཡབ་ཡུམ་དང༌། ཁྲོ་བོ་ཁྲོ་མོ་ལ་སོགས་པ་ཀུན་ཕྱུངས་ནས་རྟེན་གྱི་ལྷ་དམ་ཚིག་པ་
རྣམས་ཀྱི་ནི་རང་རང་གི་སྙིང་གའི་པདྨར་ལྷ་རང་རང་གི་ས་བོན་གྱི་སྔགས་བརྗོད་པ་དྭག་གི་
སྒོ་ནས་རིམ་པས་དགོད་པར་བྱ་ཞིང་ལྷ་དེ་དག་གི་ཐུགས་ཀར་སོ་སོའི་ས་བོན་བཀོད་ན་ཚུལ་
དེས་རབ་ཏུ་གནས་པར་འགྱུར་ཏེ་ཀྱེ་མི་ཡི་བདག་པོ་མཆོད་རྟེན་དང་སྐུ་གཟུགས་སོགས་
ལའོ། །ཞེས་སོ། །དེ་ནས་རབ་གནས་ཀྱི་སྦྱོར་དངོས་རྗེས་གསུམ་གྱི་ཆོ་གའི་ཁ་སྐོང་བསྟན་པ་
ལས། རབ་གནས་ཚར་ནས་དཀྱིལ་འཁོར་ཉེ་བར་བསྡུ་བའི་དུས་སུ་ལག་པའི་རྡོ་རྗེ་དག་གིས་
རང་གི་ལུས་ལ་དཀྱིལ་འཁོར་དུ་བཀོད་པའི་ས་བོན་ལྷའི་ངོ་བོར་བསྒྲུབ་པ་རྣམས་གཞུག་པར་
བྱ་ཞིང༌། དེའི་རྗེས་སུ་ལག་པའི་རྡོ་རྗེ་དེས་དབང་ལྡན་ཕྱོགས་ཀྱི་རྩིག་པ་ནས་བཟུང་སྟེ་ཚངས་
ཐིག་གི་ལམ་ནས་རྡུལ་མཚོན་དབྱི་བ་སོགས་བྱའོ། །དངོས་གཞི་མངའ་དབུལ་སོགས་ཀྱི་
སྐབས་འདི་དང་དང་པོ་སྟ་གོན་གྱི་སྐབས་དེ་རུ་ཡང་། རི་མོར་གྲིས་པའི་ཐང་སྐུ་རྣམས་ཀྱི་
ཁྲུས་གསོལ་བ་ནི། མེ་ལོང་དུ་གཟུགས་བརྙན་ཤར་བ་ལ་ནི་ཁྲུས་བྱ་བའི་གནས་སུ་འགྱུར་ཏེ་
དངོས་ལ་བྱར་མེད་དོ། །ཁྲུས་བྱས་པ་དང༌། རབ་གནས་གྲུབ་པའི་ཕྱི་ནས་དྲི་དང་སྤོས་དང་
ཤིན་ཏུ་དྲི་བཟང་མེ་ཏོག་རྣམས་དང༌། གླུ་དང་རོལ་མོ་དག་དྭང་ནི། གར་དང་རྣམ་མང་
མཆོག་གི་གོས་དང༌། རྔ་ཡ༷ བ་དང་ནི་གདུགས་རྣམས་དྭག་གིས་རབ་དུ་གནས་པའི་ལྷ་ལ་
467

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མཆོད་པར་བྱའོ། །གཞན་ཡང་ཐལ་མོ་སྦྱར་ཏེ་ཇི་སྲིད་དུ་བརྟན་པར་བཞུགས་པར་གསོལ་བ་
གདབ། ཡི་གེ་དྲུག་པ་བཟླས་ཤིང་རྡོ་རྗེ་བཅས་པའི་ལག་པས་རྟེན་གྱི་སྟོད་སྨད་བར་གསུམ་ལ་
རེག་སྟེ་བརྟན་པར་བྱ། བསྟོད་པས་བསྟོད་པ་ཆོ་གའི་དངོས་གཞིའི་སྐབས་སུའོ། །དེ་ལྟར་རབ་
གནས་བྱས་ནས་དེའི་རྗེས་སུ་གཏོར་མ་བཏང༌། ཡོན་བདག་གིས་ཕྱག་འཚལ་ཞིང་ཡོན་བདག་
བསྒོ་བ་བྱས་ནས། རྣམ་པ་མང་པོ་མཆོག་གི་རོ་རྣམ་དྭག་གིས་དགེ་འདུན་གྱི་སྡེ་ལ་མཆོད་
སྟོན་རབ་ཏུ་སྦྱིན་པར་བྱའོ། །ཞར་བྱུང་ཁྲོན་པ་སོགས་དང་སྐྱེད་ཚལ་གྱི་ཤིང་རབ་ཏུ་གནས་པ་
བྱ་ན། ཁྲོན་པ༵་དང་རྫིང་བུ་དང་མཚེའུར་ཞེས་པ་མཚོ་ཆུང་ངུ་སྟེ་དེ་དག་རྣམས་ལ། དབུས་
སུའམ་སྟབས་མ་བདེ་ན་གང་རིགས་སུ་མཆོད་སྡོང་དེའི་ཉིས་འགྱུར་གཟུགས་ལ་དེའི་དབུས་སུ་
ཆུ་བདག་བ་རུ་ཎ་དང༌། ཕྱོགས་བཞི་དང་ཕྱོགས་བྲལ་མཚམས་བཞི་ཉིད་དུ་ནི་ཀླུ་ཡི་རྒྱལ་པོ་
དུང་སྐྱོང་ང་ལ་སོསོགས་པ་ནོར་ཏེ་བརྒྱད་པོ་རྣམས་དམ་ཚིག་པ་བསྐྱེད་ནས་དགོད་པ༷ར་བྱ་ཞིང༌།
ཁྲོན་པ་སོགས་ཀྱི་ཆུ་དེ་ལ་ལན་ཚ་ནས་སྦྲང་རྩིའི་རྒྱ་མཚོའི་བར་གྱི་ཆུ་གཏེར་བདུན་པོ་རང་རང་
གཱི་མིང་ཡིག་དང་པོའི་ས་བོན་ཀྱྀ་མཾ་ཨཾ་དུཾ་དཾ་སྐྲྀ་མཻ་བདུན་གྱིས་བསྐྱེད་པ་བྱས་ཏེ། རྫིང་བུ་
སོགས་ཀྱི་གནས་དེར་སྦྲང་རྩི་གཙང་མའི་ཆུ་དང་ལྡན་པ༵འི་དྲི་ལྔ་ལ་སོགས་པ་གཞུག་པར་བྱ་
ཞིང་། མེ་ཏོག་ལ་སོགས་པས་མཆོད་ནས་ཆུ་གཏེར་བདུན་གྱི་རང་བཞིན་དུ་བསྒོམ་མོ། །ས་དྷུ་
པུ་ཏྲ་ས་བདུད་རྩི་ལྔ་གཞུག་པར་བཤད་ཀྱང་ནང་གི་བདུད་རྩི་ལྔ་ནི་གཞུག་པ་ཀླུ་ལ་མི་ལེགས་
པར་བླ་མ་དག་གསུངས། རབ་ཏུ་གནས་བྱའི་རྗེས་སུ་སྦྱིན་སྲེག་གིས་ལྷ་རྣམས་ཚིམ་པར་བྱས་
པའི་མཐར་ནི་རྫིང་བུ་སོགས་ཀྱི་འགྲམ་དུ་བ་ལང་གི་ལྕི་བས་བྱུགས་པའི་ཙན་དན་གྱི་དྲིའི་ཆུས་
བརླན་པའི་མཎྜལ་ལ་དེར་དཀར་མངར་གཙང་མའི་གཏོར་མ་དང་མེ་ཏོག་སོགས་ཀྱིས་ཀླུ་
མཆོད་པར་བྱ་ལ། དེ་ཡང་རྫིང་བུ་ལ་སོགས་དེ་དག་ལ་དབུས་སུ་ཆུ་ལྷ་ཆུ་བདག་བ་རུ་ཎ་
དཀར་པོ་ཕྱག་ནཱ་ཞུགས་པ༵་བསྣམ་པ༵་འཁོར་ཀླུ་བརྒྱད་ཀྱིས་བསྐོར་བ་བསྒོམ་པ༷ར་བྱ་ཞིང༌།
468

དུས་འཁོར་དབང་ལེ་འགྲེལ
རང་གི་སྙིང་གའི་འོད་ཟེར་གྱིས་ཆུ་བདག་དང་ཀླུ་བརྒྱད་འཁོར་དང་བཅས་པ་ལ་གོང་བཤད་
ལྟར་མཆོད་པ་ཕུལ་ཏེ་བསྟོད་པ་བྱ། ཡི་གེ་བརྒྱ་པ་བཟླས་ཏེ་གནས་དེར་བརྟན་པར་བཞུགས་
སུ་གསོལ་བས་ཆུ་ཟད་པ་མེད་པར་གྱུར་པར་བསམ་ཞིང་ཤིས་བརྗོད་བྱ་ལ། གཞོན་ནུ་མ་
རྣམས་སྟོན་མོས་མཉེས་པར་བྱའོ། །ལྗོན་ཤིང་སྐྱེད་ཚལ་རབ་གནས་བྱ་ན་སྐྱེད་མོས་ཚུལ་དུ་
ཤིང་གི་གཙོ་བོ་གང་འོས་གཅིག་རྣམ་སྣང་དུ་བསྐྱེད་ཡེ་ཤེས་པ་གཞུག་ཅིང་དབང་བསྐུར་བྱས།
དེ་ཡོངས་སུ་གྱུར་པ་ལས་ལྗོན་ཤིང་དེ་ཉིད་དུ་གྱུར་པར་བསམ་ལ། ལྷ་ཡུལ་སོགས་ཀྱི་དཔ༵ག་
བསམ་ལྗོན་པ༵་མཐའ་དག་གི་ལྷ་དང་ཤིང་རྟེན་དང་བརྟེན་པར་བཅས་པ་བཀུགས་ལ་
ཚལ་གྱི་ཤིང་དེ་དག་ལ་བསྟིམ་ཞིང་དབྱེར་མེད་དུ་གནས་པར་དབང་ནི་བསྐུར་ནས་སོ། །ལྗོན་
ཤིང་ལ་གནས་པའི་ལྷ་གཏོར་མ་སོགས་ཀྱིས་མཆོད་དེ། ཤིང་རྣམས་མི་ཟད་པར་འཕེལ་བའི་
སྨོན་ལམ་དང་ཤིས་པ་བརྗོད་པར་བྱའོ། །མཇུག་གི་ཆོ་གའི་ཡན་ལག་ནི། རབ་ཏུ་གནས་པའི་
ཆོ་ག་ལེགས་པར་བྱས་ཟིན་ནས། དཀྱིལ་འཁོར་གྱི་མཆོད་པའི་ཡོ་བྱད་ཅོད་པན་དང༌། དར་
དཔྱངས་དག་དང༌། དོ་ཤལ་དང་གདུ་བུ་དང་ནི་དེ་བཞིན་རྣ་ཚྭ་སྐ་རགས་ལ་སོགས་པ། སློབ་
དཔོན་ལ་ནི་རབ་ཏུ་སྦྱིན་བྱར་འགྱུར་ཏེ་ཀྱེ་མི་ཡི་བདག་པོ་སློབ་དཔོན་ལ་ཡོན་ཡང༌། སྦྱིན་
བདག་བདག་ཉིད་ཀྱི་འབྱོར་པ་དང་མཐུན་པའི་ནུས་པས་དབུལ་བར་བྱས་ནས་སོ། སྦྱིན་
བདག་གིས་ནི་བསོད་ནམས་རྒྱ་ཆེན་པོ་ཐོབ་པའི་སླད་དུ་མཐའ་དག་ཚོགས་ཀྱི་རིགས་རྣལ་
འབྱོར་དང་རྣལ་འབྱོང་མ་རྣམས་ལ་ཚོགས་ཀྱི་མཆོད་པ་ཕུལ་ཞིང་དགེ་བའི་རྩ་བ་དེ་ཐམས་
ཅད་ཀྱང༌། གཞན་དོན་དུ་བླ་མེད་བྱང་ཆུབ་དོན་དུ་གཉེར་བར་བྱ་སྟེ།བསོད་ནམས་འདི་ཡིས་
རྣམ་གསུམ་སྲིད་པ་ལ་གནས་སེམས་ཅན་རྣམས་ནི་བླ་ན་མེད་པའི་བྱང་ཆུབ་ཆེན་པོ་ཐོབ་པར་
ཤོག་ཅིག་ཅེས་བསམ་པ་ཐག་པ་ནས་བསྔོ་ཞིང་སྨོན་ལམ་གདབ་པར་བྱའོ། །སྐུ་གཟུགས་
སོགས་ཀྱི་རབ་གནས་བྱ་བ་སྟེང་དུ་བླ་རེ་བཀོད་ཅིང་སོགས་ནས་འདིའི་བར་དུ་ཚིགས་བཅད་
469

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཅུ་གཉིས་འགྲེལ་བས་གོ་སླ་བར་མཛད་དེ་མ་བཤད་པ་གོ་སླ་ཡང་ཆོ་གའི་ཁྱད་པར་ཕྲ་མོ་
འགའ་ཞིག་གསལ་ཁ་མེད་པས་སྔ་འགྲེལ་རྣམས་སུ་ཅུང་ཟད་མི་འདྲ་བ་འགར་བྱས་པ་ཡང་
དོན་ལ་འགལ་བ་ཆེར་མེད་པར་མངོན་ནོ། །ད་ནི་དབང་གོང་མའི་ཆོ་ག་སོགས་ཀྱི་སླད་དུ་ལས་
ཀྱི་ཕྱག་རྒྱའི་དབྱེ་བ་གསུངས་པ། ཇི་སྲིད་ཕྱོགས་ཀྱི་ལོ་སྟེ་ལོ་བཅུ་ནི་གཅིག་པུ་དེ་ཉིད་ཤེར་
ཕྱིན་མའི་ངོ་བོ་ཡིན་ཀྱང་གནས་སྐབས་རྣམ་པ་བཅུ་རུ་འགྱུར་ཏེ། གང་ཞེ་ན་ལོ་གཅིག་མ་སྦྱིན་
པ་ནས་ལོ་བཅུ་མ་ཡེ་ཤེས་ཀྱི་ཕར་ཕྱིན་གྱི་བར་གྱི་ནུས་མ་བཅུའི་རང་བཞིན་ཏེ། དེ་དག་ནི་
མིག་གིས་བལྟ་བ་དང་ནི་ནུ་མ་ལ་རེག་པར་བྱ་བ་ཙམ་དུ་འགྱུར་གྱི་དངོས་སུ་བསྟེན་བྱའི་འོས་
མ་ཡིན་ཏེ། བྱིས་པའམ་གཞོན་ནུ་མའི་གནས་སྐབས་སུ་གྱུར་པའི་ཕྱིར་རོ། །དེ་ལ་ཡང་རྣམ་པ་
གཉིས་སུ་དབྱེ་བ་བྱས་ན་ཇི་སྲིད་སོ་ལྷུང་བར་མ་གྱུར་པ་ལོ་བརྒྱད་པ་དེ་སྲིད་དུ་ཡེ་ཤེས་ཀྱི་
ཁམས་ཏེ་ལུས་ཀྱི་ཆ་སོ་སོགས་མ་ལྷུང་བའམ་མི་འཛད་པའི་ཕྱིར་རོ། །འདིར་རྡུལ་མི་འཛག་
པའི་དོན་དུ་བཤད་ཀྱང་རྡུལ་མི་འཛག་པ་ནི་ལོ་བཅུ་གཉིས་ཀྱི་བར་དུ་ཡོད་པས་འདི་ཁོ་ནའི་
ཆོས་སུ་མི་འགྱུར་རོ། །སོ་ལྷུང་ནས་ནམ་མཁའི་ཁམས་སོ། །དེ་ལྟར་གོང་དུ་ནུས་མ་བཅུ་དང་
སྦྱར་བ་དང་འདིར་གཉིས་སུ་བྱས་པ་ནི་སྤྱི་དང་བྱེ་བྲག་གི་དབྱེ་སྒོ་ཡིན་པས་མི་འགལ་ལོ། །དེ་
ལྟར་ཁམས་གཉིས་ཀྱི་གནས་སྐབས་ནི་གཞོན་ནུ་མ་སྐྱེ་གནས་ལ་རྡོ་རྗེས་བསྣུན་པ་སོགས་
ཀྱིས་མ་ཉམས་པ་ཡིན་པས། བལྟ་བ་དང་རེག་པ་དང་ལག་བཅིང་གི་བཀུར་སྟི་སོགས་ཀྱིས་
མཆོད་པར་བྱ་བ་ཡིན་ཡང་། དབང་གི་དོན་དུ་བསྟེན་བྱའི་འོས་མིན་ནོ། །ལོ་བཅུ་རྫོགས་པ་དེ་
ནས་ལོ་ཉི་ཤུ་པའི་བར་དུ་ནི་འཁྱུད་པར་བྱ་བ་སྟེ་དེ་ཡང་རོ་དང་བཅས་པའི་ཆུ་གཏེར་ཞེས་པ་
བཞི་དང་དྲུག་སྟེ། རིམ་བཞིན་གཡོ་བ་རླུང་གི་ཁམས་སྒྲོལ་མའི་རིགས་སམ་རང་བཞིན་དུ་གྱུར་
པ་ལྭ་སོགས་པ་རྣམས་ནི་སྦྱོར་བའི་དོན་དུ་བསྟེན་པར་བྱའོ། །དེ་ལ་དང་པོ་བཞི་ནི་བཅུ་
གཅིག་མ་རླུང་གི་ཁམས། བཅུ་གཉིས་མ་མེ། བཅུ་གསུམ་མ་ཆུ། བཅུ་བཞི་མ་ས་སྟེ་ཡུམ་ཆེན་
470

དུས་འཁོར་དབང་ལེ་འགྲེལ།
བཞིའི་གནས་སྐབས་སོ། །དེ་ནས་དྲུག་ནི་སྒྲ་ལ་སོགས་པ་སེམས་མ་དྲུག་གི་རང་བཞིན་ཏེ།
བཅོ་ལྔ་མ་སྒྲ། བཅུ་དྲུག་མ་རེག་བྱ། བཅུ་བདུན་མ་རོ། བཅོ་བརྒྱད་མ་གཟུགས། བཅུ་དགུ་མ་
དྲི༑ ཉི་ཤུ་མ་ཆོས་ཁམས་རྡོ་རྗེ་མའི་བདག་ཉིད་དོ། །དེ་ནས་ལོ་ནི་ཉི་ཤུ་ཡན་ཆད་ཁུ་བ་ལྷག་
པར་འཕྲོག་པས་ཕྱག་རྒྱ་མཆོག་ཏུ་འཇིགས་བྱེད་མ་ཞེས་བྱ་སྟེ། ཁྲོ་བོ་དང་འབྱུང་པོ་དང་ལྷ
མིན་གྱི་ཚྭ་ཡིན་པས། ཉེར་གཅིག་ནས་སུམ་ཅུའི་བར་དུ་རིམ་བཞིན་ཤིང་སྔོན་མ་དང་། ཤིན་
སྟོབས་མ་དང༌། རྨུགས་བྱེད་མ་དང་། ཁེངས་ལྡན་མ་དང༌། རེངས་བྱེད་མ་དང༌། འོད་ཟེར་
ཅན་མ་དང་། ཙུན་དཱ་དང་། ཁྲོ་གཉེར་ཅན་མ་དང༌། རྡོ་རྗེ་ལྕགས་སྒྲོག་མ་དང༌། དྲག་སྤྱན་མ་
སྟེ་ཁྲོ་བོ་བཅུའི་ལྷ་མོ་རྣམས་སོ། །དེ་ནས་སོ་གཅིག་ནས་སོ་བརྒྱད་བར་ལོ་བརྒྱད་ནི་འབྱུང་པོའི་
ཆ་སྟེ། ཙརྩི་ཀཱ་དང་ཕག་མོ་དང་དྲག་མོ་དང་དབང་མོ་དང་ཚངས་མ་དང་། དཔལ་ཆེན་མོ་དང༌།
གཞོན་ནུ་མ་དང་ཁྱབ་འཇུག་མའོ། །ལོ་སོ་དགུ་ནས་ཞེ་དྲུག་པའི་བར་བརྒྱད་ནི། ཁྱི་དང་ཕག་
དང་སྟག་དང་ཅེ་སྤྱང་དང་མཁའ་ལྡིང་དང་འུག་པ་དང་བྱ་རྒོད་དང་བྱ་རོག་གི་གདོང་མ་སྟེ། དེ་
ལྟར་ཇི་སྲིད་ལོ་བཞི་བཅུ་རྩ་དྲུག་གི་བར་དུའོ། །དེ་རྣམས་ལས་དབང་གི་དོན་དུ་ནི་བཅུ་གཅིག་
ནས་ཉི་ཤུའི་བར་གྱི་སྔར་བཤད་དྲུག་དང་གསུམ་སྟེ། བཞི་ཡི་ནང་གི་དང་པོ་བཅུ་གཅིག་མ་ནི་
རྡུལ་འཛག་པ་མེད་པའི་ཕྱིར་གཟུང་བར་མི་བྱའོ། །དེ་ལྟར་རིག་མ་དགུ་པོ་དེ་དག་བདེ་མཉམ་
གྱི་འབྲས་བུ་སྟེར་བ་ཡིན་པས་དབང་གི་དུས་སུ་ངེས་པར་བསྟེན་པར་བྱ་ལ། གཞན་ཉེར་
གཅིག་མ་ནས་ཞེ་དྲུག་མའི་བར་ནི་རྗེས་དྲན་གྱི་སྐབས་སོགས་སུ་བདེ་བ་ཆེན་པོ་བསྒོམ་པའི་
དོན་དུ་བསྟེན་པར་བྱ་བའོ། །དབང་གོང་མ་དེ་ལ་གོང་མ་དང༌། གོང་མ་ཆེན་པོ་གཉིས་སུ་དབྱེ་
བའི་སྔ་མ་ནི་ཀུན་རྫོབ་ཀྱི་དབང་སྟེ་སེམས་ཅན་ལམ་ལ་གཞུག་པ་དང༌། ལམ་ཡོངས་སུ་ཤེས་
པ་དང༌། རྒྱུད་ཉན་པ་ལ་དབང་བའི་དོན་དུ་ཡིན་ལ། ཕྱི་མ་ནི་དབང་བསྐུར་བ་དང་རྒྱུད་སྟོན་པ་
སློབ་དཔོན་ཆེན་པོའི་གོ་འཕང་གི་གནས་སྦྱིན་པའི་དོན་དུ་དོན་དམ་པའི་དབང་ངོ༌། །དང་པོར་
471

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
གནས་འདི་ལ་སྐྲག་པ་དང་མ་དད་པར་འཁྲུལ་པའི་སེམས་སོགས་ཀྱི་སྐྱོན་དང་བྲལ་བའི་རིག་
མ་ལོ་བཅུ་གཉིས་པ་སོགས་རྒྱུད་ཡོངས་སུ་སྨིན་པ་ནི་སློབ་མས་བླ་མ་ལ་དབུལ་བར་བྱས་ཏེ།
དེ་ནས་གསོལ་བ་གདབ་པ་དང༌། འཆད་འགྱུར་ལྟར་བསྟོད་པའི་སྒོ་ནས་གསོལ་བ་གདབ་པར་
བྱའོ།།དེ་ནས་བླ་མ་མཉེས་པས་འཇིག་རྟེན་ཀུན་རྫོབ་ཀྱི་དགའ་ཁ་བཞིའི་སྒོ་ནས་དབང་
བསྐུར་བ་ལ། དཔལ་ལྡན་ཤེས་རབ་མའི་ནུ་མ་ལ་ཡང་དབང་གོང་མའི་དང་པོར་ཏེ་ཐོག་མར་
སློབ་མས་ལག་པས་རེག་པ་ལས། ཁུ་བ་གཡོ་བའི་བདེ་བ་བྱིས་པའི་གནས་སྐབས་ལྟ་བུ་གང་
ཡིན་པ་བུམ་པའི་དབང་ནི་དེ་ཉིད་དོ། །དེ་ནས་སློབ་དཔོན་གྱིས་ཆོ་ག་བཞིན་དུ་གསང་བའི་
མཆོད་པ་བྱས་ནས། སློབ་མ་མིག་བཀབ་པའི་ལྕེ་ལ་ཡུམ་གྱི་གསང་བ་དག་ལས་བླང་བའི་
བདུད་རྩི་བྱང་ཆུབ་སེམས་རི་བོང་འཛིན་པ༵་ཁུ་བ་ཉིད་སློབ་དཔོན་གྱི་ལག་གཡོན་མཐེབ་སྲིན་
སྦྱར་བས། སློབ་མའི་ཁར་བྱིན་པ་མྱོང་བ་དང་ནི་གདོང་གཡོགས་བཀྲོལ་ཏེ་ཕྱག་རྒྱའི་བྷ་ག་
ཡང་གསལ་བར་བྱས་པ་ལ། སློབ་མས་བལྟ་བ་དག་གིས་གཡོ་བའི་བདེ་བ་ལང་ཚོའི་གནས་
སྐབས་ཀྱི་དགའ་བ་སྐྱེས་པ་གསང་བའི་དབང་དུ་འགྱུར་རོ། །དེ་ནས་ཤེས་རབ་ཡེ་ཤེས་ཀྱི་
དབ༵ང་ལ་མཐའ་དག་རྒྱལ་བའི་རིགས་ཀྱི་ཡན་ལག་འཆད་འགྱུར་ལྟར་ཨོཾ་སོགས་རིགས་ལྔའི་
ས་བོན་དང༌། ཞལ་གྱི་ཡི་གེ་བཞི་སློབ་མའི་ལུས་ལ་བཀོད་དེ་སྦྱང་བ་བྱས་ནས་ནི། རྒྱལ་བ་རྡོ་
རྗེ་སེམས་དཔའ་དྭག་ཀྱང་འདིར་ནི་བླ་མས་དཔང་པོར་བྱས་ནས་སློབ་མ་ལ་ནི་ཕྱག་རྒྱ་མ་
ལག་བཅིངས་དང་འཁྱུད་པར་བྱ་བའི་དོན་དུ་གཏད་ནས་སྦྱིན་བར་བྱ་སྟེ། ཇི་ལྟར་སྐལ་བ་ངན་
པའི་སེམས་ཅན་དབང་པོ་གཉིས་སྦྱོར་གྱི་བདེ་བ་ལ་བསྟེན་ནས་འཕོ་མེད་བདེ་བ་ཆེན་པོ་
མངོན་དུ་བྱེད་པའི་ལམ་ལ་མི་འཇུག་པ་འདི་དག །སྔགས་ཀྱི་ལམ་བསྒོམ་པ་ལ་དབང་བ་དང་
རྒྱུད་མཉན་པའི་ཆེད་དུ་དེ་ལྟར་དབང་བསྐུར་བ་ཡིན་གྱི་རྒྱུད་བསྟན་པ་དང་དཀྱིལ་འཁོར་འབྲི་
བ་སོགས་སློབ་དཔོན་ཉིད་དུ་དབང་བསྐུར་པ་ནི་མ་ཡིན་ནོ། །སློབ་མ་དེས་ཀྱང་ཕྱག་རྒྱ་མ་དེ་
472

དུས་འཁོར་དབང་ལེ་འགྲེལ།
ལ་ལག་བཅིངས་སོགས་བདེ་བའི་སྒྱུ་རྩལ་སྣ་ཚོགས་བྱ་བ་དང་འཁྱུད་པར་བྱས་ནས་དགའ་བ་
བཞི་ངོས་བཟུང་ཞིང་དེ་ཁོ་ན་ཉིད་ཀྱི་ལྟ་བ་དང་མ་བྲལ་བར་བྱ་སྟེ། འདི་ནི་ཀུན་རྫོབ་འཇིག་
རྟེན་པའི་དབང་བཞིའོ། །འདིར་ཡང་དང་པོར་ནུ་མ་ལ་རེག་པ་དང་དགོད་པ་ཡི་སྒྲ་དང་རེག་
བྱའི་ཡོན་ཏན་གཉིས་ཀྱི་བདག་ཉིད་ཀྱི་ཁུ་བ་གཡོ་བའི་བདེ་བ་དང༌། གསང་བའི་བྷ་ག་ལ་ལྟ་
བ་གཟུགས་ཀྱི་ཡོན་ཏན་དང་སྔ་མ་གཉིས་བཅས་གསུམ་གྱི་སྔ་མ་ལས་བདེ་བ་ཆེ་བ་དང༌།
ལག་བཅངས་ཞེས་པ་སྔ་མའི་སྟེང་དུ་མཆུ་གཞིབ་པའི་རོ་བཅས་བཞི་དང༌། གཉིས་སྦྱོར་ནི་དྲི་
དང་བཅས་པའི་ལྔ་སྟེ་འབྱུང་བ་ལྔའི་ཡོན་ཏན་གྱི་ཆ་རྫོགས་པས་བདེ་བ་ཇེ་ཆེར་འཕེལ་བ་ནི་
འདོད་གཟུགས་ཀྱི་ལྷའི་བདེ་བ་རྣམ་པར་དག་པ་དང་སྦྱར་བ་ལེའུ་ལྔ་པར་འཆད་པར་འགྱུར་རོ།།
འདི་ནི་འཇིག་རྟེན་པའི་དབང་བཞིས་སྔགས་དོན་བསྒོམ་པའི་སློབ་དཔོན་ཙམ་དུ་བྱེད་པའི་
སླད་དུ་སྟེ་འཇིག་རྟེན་གཞུག་པའི་སླད་དུ་ཀུན་རྫོབ་ཀྱི་དབང་རྣམ་པ་བཞིའི་ངེས་པའོ་ཞེས་
གསུངས་པས། ཐིག་ལེ་དཔྲལ་བ་ནས་བབ་པའི་བྱང་སེམས་རྡོ་རྗེ་ནོར་བུའི་རྩེར་མི་འཛག་པར་
བྱས་པ་ལས་རྣམ་རྟོག་ཅི་རིགས་འགག་པའི་དགའ་བ་བཞི་པའི་གནས་སྐབས་ལ་ལྷན་སྐྱེས་སུ་
བཏགས་པ་ཙམ་གྱི་དབང་བཞིའོ། །དེ་ནས་རྒྱུད་འགྲེལ་བ་བཅས་པའི་དགོངས་དོན་ཤེས་པ
གྱུར་པ་ན། རྡོ་རྗེ་སློབ་དཔོན་བདག་པོ་ཆེན་པོའི་དབང་བསྐུར་བའི་དོན་དུ་ཁྱིམ་ན་གནས་པའི་
སློབ་མས་རིག་མ་བཅུ་པོ་རྣམས་བླ་མ་ལ་འབུལ་བར་བྱ་སྟེ། ། ས་
མོ་དང༌། །སྲིང་མོ་དེ་བཞིན་སྐེད་བྱེད་མ། །དེ་བཞིན་ཆུང་མའི་མ་དང་ནི། །དེ་བཞིན་ཞང་པོའི་
བུད་མེད་དང༌། །ཕ་ཡི་སྤུན་ཟླའི་ཆུང་མ་དང༌། །དེ་བཞིན་ཕ་ཡི་སྲིང་མོ་དང་། །རང་གི་མ་ཡི་
སྤུན་ཟླ་ཉིད། །རང་གི་ཆུང་མ་མཆོག་གཟུགས་ཅན། །སྒྲོལ་མ་ལ་སོགས་ཆོས་ཁམས་མཐར། །
རང་རིགས་ལས་སྐྱེས་རིག་མ་བཅུ། །ཐར་པ་འདོད་པའི་ཁྱིམ་པ་ཡིས། །དབང་གི་དུས་སུ་རབ་
སྦྱིན་བྱ། །རིག་མ་འདི་རྣམས་རིགས་བསྲུང་ཕྱིར། །གལ་ཏེ་བླ་མར་མི་འབུལ་ན། །དེ་ཚེ་ཁྱིམ་
473

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ན་གནས་རྣམས་ལ། །གཞན་གྱིས་དབང་བསྐུར་སྦྱིན་མི་བྱ། །དཀྱིལ་འཁོར་དུ་ནི་དབང་བསྐུར་
བའི། །དམངས་རིགས་སྐྱེས་སོགས་གཞན་རྣམས་ཀྱིས། །དགེ་སློང་དགེ་ཚུལ་རྣམས་ལ་ནི། །
བླ་མས་སྦྱིན་བྱ་མི་ཡི་བདག། རླུང་སོགས་རིམ་པས་དམངས་རིགས་སོ། །རྒྱལ་རིགས་དེ་
བཞིན་བྲམ་ཟེ་མོ། །རྗེ་མོ་གཡུང་མོ་ཉ་པ་མོ། །གར་མ་དེ་བཞིན་ཚོས་མཁན་མོ། ཀོ་པགས་
བྱེད་པ་གཏུམ་མོ་ནི། །མཐར་སྐྱེས་ཆོས་ཁམས་མ་སྟེ་བཅུ། །རིག་མ་ཆེན་མོར་ཡང་དག་བརྗོད།།
ལོངས་སྤྱོད་གྲོལ་འབྲས་རབ་ཏུ་སྟེར། །ཞེས་གསུངས་པ་ལྟར། རང་གི་རིགས་ལས་སྐྱེས་པ་
བཅུ་ནི། ཚ་མོ་དང་བུ་མོ་དང་སྲིང་མོ་དང་མ་བཞི་ནི། སྒྲོལ་མ་གོས་དཀར་མ་ཀཱི་སྤྱན་མའི་
རིགས་སྟེ་རིམ་བཞིན་སྦྱར་རོ། །དེ་བཞིན་ཆུང་མའི་མ་སོགས་རང་གི་ཆུང་མའི་བར་ནི་སྒྲ་རེག་
རོ་གཟུགས་དྲི་ཆོས་ཁམས་རྡོ་རྗེ་མའི་བར་དུ་སྦྱར་ཏེ་དེ་ལྟར་བཅུའོ། །རང་གི་རིགས་བསྲུང་
བའི་ཕྱིར་དེ་དག་དབང་དུས་སུ་བླ་མའི་ཕྱག་རྒྱར་མི་འབུལ་ན་དབང་སྦྱིན་པར་མི་བྱའོ། །
གཞན་རིགས་ནི་དམངས་རིགས་མོ་དང་རྒྱལ་རིགས་བྲམ་ཟེ་རྗེ་རིགས་མོ་བཞི་ནི་རླུང་མེ་ཆུ་ས
ཡི་ཡུམ་བཞིའི་རིགས་སོ། །གཡུང་མོ་སྟེ་གདོལ་པ་མོ་ནས་གཏུམ་མོའི་བར་དྲུག་ནི་སྒྲ་རེག་རོ་
གཟུགས་དྲི་ཆོས་ཁམས་རྡོ་རྗེ་མའི་བར་དུ་སྦྱར་ལ། དབང་གི་དུས་སུ་ཡུམ་བཞི་དང་རྡོ་རྗེ་མ་
དྲུག་གི་རིགས་ཅན་བཅུ་ལས་གཞན་མ་གསུངས་ལ། འདི་དག་དབང་དུས་སུ་བླ་མར་ཕུལ་ན་
གནས་སྐབས་སུ་མཐོ་རིས་ཀྱི་ལོངས་སྤྱོད་དང༌། མཐར་རྣམ་གྲོལ་མཆོག་གི་བདེ་བ་མི་འགྱུར་
བ་ཐོབ་སྟེ་ཕར་ཕྱིན་བཅུ་དང་དབང་བཅུ་ས་བཅུ་སྟོབས་བཅུ་རྣམ་པར་དག་པར་འགྱུར་ཏེ།
མཚན་བརྗོད་ལས། སངས་རྒྱས་རྣམ་པར་སྣང་མཛད་ཆེ།།ཞེས་པ་ནས། རྣམ་བཅུ་དབང་ལྡན་
ཆེ་བ་པོ། །ཞེས་པའི་བར་གྱི་བཅུ་ཚན་གྱིས་བསྟན་པ་བཞིན་ནོ། །དེ་ལྟར་དཀྱིལ་འཁོར་ཆེན་
པོའི་སློབ་དཔོན་བདག་པོ་ཆེན་པོའི་གོ་འཕང་འདོད་པས་ཕྱག་རྒྱ་བཅུ་དབུལ་བར་བྱའོ། །དེ་
ནས་ཀྱེ་བཅོམ་ལྡན་འདས་ཕ་རོལ་ཏུ་ཕྱིན་པ་བཅུ་པོ་ཐམས་ཅད་ཐོབ་བོ། །ད་ནི་བདག་གིས་ཅི་
474

དུས་འཁོར་དབང་ལེ་འགྲེལ།
ཞིག་བགྱི་ཞེས་ཞུས་པས། སློབ་དཔོན་གྱིས་ལན་བྱིན་པ་ཕྱག་རྒྱ་བཅུའི་ནང་ནས་ཁྱོད་རང་གི་
ཆུང་མ་འདི་བཟུང་ནས་དེ་དང་ལྷན་ཅིག་བདག་ལ་དབང་གི་དོན་དུ་གསོལ་བ་གདབ་པར་བྱོས་
ཤིག་ཅེས་བྱ་ལ་དགེ་སློང་དང་དགེ་ཚུལ་ཆུང་མ་མེད་པ་ལ་ནི་གཏུམ་མོ་མཐར་སྐྱེས་ཆོས་ཁམས་
རྡོ་རྗེ་མ་རང་གི་ཆུང་མར་བྱའོ། །དེ་ནས་སློབ་མ་ཕྱག་རྒྱ་དང་ལྷན་ཅིག་པ་དེས་གསེར་སོགས་
ཀྱི་མེ་ཏོག་རྣམས་ཀྱིས་མཎྜལ་བྱས་ཏེ་གསོལ་བ་འདི་ལྟར་གདབ་སྟེ། སྒྲིབ་པ་ཐམས་ཅད་
བཅོམ་པ་ཡི། །དུས་ཀྱི་འཁོར་ལོ་ཁྱོད་ལ་འདུད། །ཅེས་སོགས་ཚིགས་བཅད་གསུམ་འགྲེལ་པ་
ལས་གསུངས་པ་བཞིན་ནོ། །དེ་ནས་གསོལ་བ་འདེབས་པའི་སློབ་མ་ཆུང་མ་དང་བཅས་པར་
གཟིགས་ནས། གོང་དུ་ཇི་སྐད་གསུངས་པ་བཞིན་དུ་གོང་མ་བདག་པོ་ཆེན་པོའི་དབང་གི་
ཚོགས་རྟེན་རབ་འབྲིང་ཐ་གསུམ་ལ། བུམ་པ་བཅུ་དང་དྲུག་དང་གཉིས་ཀྱིས་ཆུ་དབང་བསྐུར་
བ་དང༌། དར་དཔྱངས་ལ་སོགས་པ་དབང་བདུན་རྫོགས་པར་བྱ་སྟེ། དགེ་སློང་ལ་ཕྱག་རྒྱ་
བཅུས་བུམ་པ་བརྒྱད་རྒྱལ་རྣམ་རྒྱལ་བཅས་བཅུས་ཁྲུས་བྱ་བ་དང༌། དགེ་ཚུལ་ལ་ཕྱག་རྒྱ་
བཅུའི་ནང་ནས་དྲུག་གིས་དང༌། ཁྱིམ་གནས་ལ་རང་གི་ཆུང་མ་དང་གཞན་དགུའི་ནང་ནས་
གང་རུང་གཅིག་བཅས་གཉིས་ཀྱིས་སོ། །དེ་ནས་བུམ་པའི་དབང་ལ་རིག་མ་གང་གཏད་པ་
དེའི་ནུ་མ་ལ་རེག་པར་བྱ་ཞིང་། བླ་མས་ཀྱང་སློབ་མའི་ཆུང་མའི་ནུ་མ་ལ་རེག་ཅིང་བདེ་བ་དང་
སྟོང་པ་དབྱེར་མེད་པའི་དོན་གྱི་བུམ་པའི་དབང་བསྐུར་བར་བྱའོ། དེ་ནས་གསང་བའི་དབང་
ལ་སློབ་མ་ལ་མིག་དར་བཅིངས་ཏེ་སློབ་མས་ཕུལ་བའི་རིག་མ་གང་ཞིག་རྒྱན་རྣམས་ཐམས་
ཅད་དང་ལྡན་པ་ཞུན་མའི་གསེར་དང་མཚུངས་ཤིང་ཡིད་དུ་འོང་བ་བཅུ་གཉིས་ལོ་ལོན་
F
མཛེས་པའི་བུ་མོ་དང་ནི། ལོ་ཉི་ཤུ་པའི་བར་གང་ཡང་རུང་བ་ཁྲག་གམ་རྡུལ་དང་ལྡན་པ་དག་
ལ་ཤེས་རབ་དང་ཐབས་ཀྱི་བདག་ཉིད་ལྷ་ཡབ་ཡུམ་གྱི་རྣལ་འབྱོར་དག་གིས་སློབ་དཔོན་རང་
གི་རྡོ་རྗེ་ནོར་བུས་ཡུམ་གྱི་པདྨར་བསྒྲུབས་ཤིང་འདོད་པ་སྤྱད་ནས། ཤེས་རབ་མའི་པདྨའི་རྩ་
475

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སྣེ་ན་ར་ན་སི་ཀ་རྡོ་རྗེས་གཞིབ་པར་བྱའོ། །དེ་ནས་ས་བོན་དང་བཅས་པའི་སློབ་དཔོན་གྱི་རྡོ་
རྗེ་དག་ཀྱང་སློབ་མ་རྒྱུད་དག་པར་ཤེས་ནས་དེ་ཡི་ཁ་རུ་འཕངས་པའམ་བཅུག་པར་བྱ་སྟེ།
སློབ་མ་ཆུང་མ་དང་བཅས་པའི་ཁར་རྡོ་རྗེས་བྱང་སེམས་བྱིན་པ་བྱས་ནས་ནི་མྱོང་བར་བྱའོ། །
དེ་སྟེ་དེ་ལྟར་མ་བྱུང་ན་ཕྱག་རྒྱའི་པདྨ་ནས་སློབ་མ་རྣམས་ཀྱི་ལྕེས་གཞིབ་པའམ། ཡང་ན་
བླངས་ཏེ་ཆང་སོགས་དང་སྦྱར་བ་སློབ་མའི་ཁར་སྦྱིན་པ་དབང་ཆོག་གཞན་ནས་འབྱུང་བ་ལྟར་
བྱའོ། །གསང་དབང་བྱིན་པ་དེའི་ཕྱི་ནས་ཤེར་དབང་བསྐུར་བའི་དོན་དུ་སློབ་དཔོན་རང་གི་
ཕྱག་རྒྱ་མ་གང་ལ་མཉམ་པར་སྦྱོར་བ་བྱས་པ་དེ་སློབ་བུ་ལ་གཏད་ཅིང་སྦྱིན་པར་བྱ་སྟེ། སློབ་
བུས་རང་གི་ཆུང་མ་ཕུལ་བ་ལ་སློབ་དཔོན་གྱིས་སྦྱོར་བ་མཛད་ནས་སློབ་བུ་ལ་དབང་གི་དོན་དུ་
སླར་སྦྱིན་པར་བྱའོ། །གལ་ཏེ་ཕྱག་རྒྱ་བཅུ་ཡོད་ན་ཤར་དུ་སྒྲོལ་མ། ལྷོར་དཀར་མོ། བྱང་དུ་མཱ་
ཀི༑ ནུབ་ཏུ་སྤྱན་མ། མེར་རེག་བྱ་རྡོ་རྗེ་མ། སྲིན་པོར་རོ་རྡོ་རྗེ་མ། དབང་ལྡན་དུ་གཟུགས་རྡོ་
རྗེ་མ། རླུང་དུ་དྲི་རྡོ་རྗེ་མ་སྟེ་རྣལ་འབྱོར་མའི་འཁོར་ལོ་གཅེར་མོ་སྐྲ་གྲོལ་ཞིང་ཕྱག་ན་གྲི་ཐོད་
ཅན་རྣམས་བཀོད་ལ། སློབ་དཔོན་གྱིས་ཐོག་མར་སྒྲ་རྡོ་རྗེ་མ་རྒྱན་བཀྲོལ་ཞིང་གཅེར་བུར་བྱས་
པ་ལ་འཁྱུད་དུ་གཞུག་པར་བྱའོ། །ཁྱིམ་པ་རྣམས་ནི་ཆུང་མའི་མ་ལའོ། དེ་ནས་ཤར་དུ་སྒྲོལ་མ་
སོགས་གང་དང་གང་ལ་འདོད་པ་སྤྱོད་པར་ནུས་པ་དེ་དང་དེ་སློབ་མ་ལ་གཏད་དེ་རིགས་སོ་
སོའི་ཡབ་ཡུམ་གྱི་རྣལ་འབྱོར་བཅས་ཀྱིས་མཉམ་པར་སྦྱོར་ཞིང་ཐིག་ལེ་འཛག་པ་མེད་པའི་
བདེ་བ་དང༌། དེ་ཉིད་ཀྱི་ངོ་བོ་སེམས་ཉིད་རང་བཞིན་འོད་གསལ་དེ་ཁོ་ན་ཉིད་ཀྱི་དོན་རིག་
པའི་སྒོ་ནས་མཚན་མོ་ཕྱེད་ནས་ཇི་སྲིད་ཆུ་ཚོད་གཉིས་ཀྱི་རྗེས་ལ་ཉི་མ་འཆར་ཞིང་ནམ་ལངས་
པ་དེ་སྲིད་དུ་སྦྱོར་བར་བྱའོ། །དེའི་སྐབས་སུ་སློབ་དཔོན་གྱིས་འཇིག་རྟེན་ལས་འདས་པའི་
ལྷན་སྐྱེས་ཀྱི་ཡེ་ཤེས་དོན་དམ་པ་དེ་ཁོ་ན་ཉིད་ངོ་སྤྲད་པར་བྱ་བ་འགྲེལ་པ་ལས་གསུངས་པ་
འདི་ལྟ་སྟེ། འཇིག་རྟེན་ཀུན་རྫོབ་ཏུ་གཉིས་སྦྱོར་གྱི་བདེ་བས་ཁྱད་པར་དགའ་བའི་མཐར་ལྷན་
476

དུས་འཁོར་དབང་ལེ་འགྲེལ།
ཅིག་སྐྱེས་པའི་སྐད་ཅིག་ཉིད་ཡིན་པར་བདག་གིས་བརྗོད་པ་གང་ཡིན་པ་འདི་ནི་ཀུན་རྫོབ་གྱི་
བདེ་བ་སྟེ་ཐིག་ལེ་གྲོལ་བ་གསུམ་གྱི་མཐར་འགྱུར་བ་དེ་སྐད་ཅིག་མ་དེ་ནི་དོན་དམ་པར་མི་
འགྱུར་ཏེ། འདི་ནི་གཉིས་སྦྱོར་གྱི་ཚོར་བ་མི་རྟག་པ་འགྱུར་བ་འཕོ་བ་རྣམ་པར་རྟོག་པའི་སྤྱོད་
ཡུལ་ཅན་གསོག་དང་གསོ་པ་ལྟ་བུའོ། །དོན་དམ་པར་རྣལ་འབྱོར་པ་རྣམས་ཀྱི་སོ་སོ་རང་རིག་
པར་བྱ་བའི་བདེ་བ་ནི་འཕོ་བ་མེད་པ་སྟེ་རྡོ་རྗེ་ནམ་མཁའི་དཀྱིལ་ལྟ་བུ་དོན་དམ་ཕྱག་རྒྱ་ཆེན་
པོའོ། །དེ་མངོན་དུ་བྱ་བའི་ཐབས་ནི་ཁུ་བ་འཕོ་མེད་དུ་བཅིངས་པ་ལས་སོ། དེས་ན་བདེ་བ་
ཆེན་པོ་འདི་ཁྱོད་ཀྱིས་བསྲུང་བར་བྱའོ་ཞེས་འཛག་མེད་དུ་སྲུང་བའི་དམ་ཚིག་འཛིན་དུ་གཞུག་
པར་བྱ་སྟེ། དང་པོའི་སངས་རྒྱས་རྩ་བའི་རྒྱུད་ལས། །ལས་ཀྱི་ཕྱག་རྒྱའི་རབ་སྦྱོར་དང་། །ཡེ་
ཤེས་ཕྱག་རྒྱའི་རྗེས་ཆགས་ལའང༌། །བདེ་བ་ཆེན་པོ་བྱང་ཆུབ་སེམས། །བརྟུལ་ཞུགས་བརྟན་
པོས་སྲུང་བར་བྱ། །བྷ་གར་ལིང་ག་རབ་བཞག་ནས། །བྱང་ཆུབ་སེམས་ནི་སྤྲོ་མི་བྱ། །ཁམས་
གསུམ་པོ་ནི་མ་ལུས་པའི། །སངས་རྒྱས་གཟུགས་ནི་བསྒོམ་པར་བྱ། །བསྲུངས་པ་འདི་ཉིད་ཁོ་
ན་ཡིས། །སྐྱེ་བ་འདི་ལ་སངས་རྒྱས་ཉིད། །ཚུལ་ཁྲིམས་ཚོགས་ནི་ཡང་དག་རྫོགས། །བསོད་
ནམས་ཡེ་ཤེས་ཡང་དག་ལྡན། །ཕ་རོལ་ཕྱིན་བཅུ་ཐོབ་པ་ཡི། །རྫོགས་པའི་སངས་རྒྱས་དུས་
གསུམ་འཇུག །འདི་ཡིས་རྫོགས་སངས་རྒྱས་ཀུན་གྱིས། །ཆོས་ཀྱི་འཁོར་ལོ་རབ་ཏུ་བསྐོར། །
རང་དང་གཞན་དོན་བསྒྲུབ་པའི་སླད། །སྟོང་ཉིད་སྙིང་རྗེ་དབྱེར་མེད་པ། །ཁམས་གསུམ་
དབང་ཕྱུག་ཡེ་ཤེས་ནི། །འདི་ལས་གཞན་པ་ཡོད་མ་ཡིན། །སྐྱོབ་པ་ཀུན་གྱི་སྡོམ་པ་ནི། །གལ་
ཏེ་ཁྱོད་བསྲུང་བདག་གི་བུ། །དེ་ཚེ་སངས་རྒྱས་ཐམས་ཅད་ཀྱིས། །བྱིན་རླབས་རྫོགས་བྱང་
ཆུབ་ཐོབ་འགྱུར། །ཅི་སྟེ་ཆགས་པས་ཟིལ་མནན་བདག །གཙོ་བོའི་མདུན་དུ་བླངས་ནས་ནི། །
སྡོམ་པ་སྐྱོང་བར་མི་བྱེད་ན། །དེ་ཚེ་ངུ་འབོད་དུ་འགྲོ་འགྱུར། །དམན་པའི་སེམས་ལས་སྐྱེ་
གནས་སུ། །གང་ཚེ་བྱང་ཆུབ་སེམས་ལྷུང་འགྱུར། །དེ་ལྟར་ཕྱག་རྒྱར་ཤེས་ནས་ནི། །པདྨའི་ཕྱི་
477

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རོལ་རང་ལྕེས་བླང༌། །ཞེས་གསུངས་ཏེ། ཚིག་དོན་གོ་སླ་ལ་ལས་དང་ཡེ་ཤེས་ཀྱི་ཕྱག་རྒྱ་ལ་
བརྟེན་ནས་རྗེས་ཆགས་ཀྱི་རྣལ་འབྱོར་ལས་བདེ་བ་བསྒྲུབ་པའི་དུས་སུ་བདེ་བ་ཆེན་པོ་བསྒྲུབ་
དགོས་ཀྱི་གཉིས་སྦྱོར་གྱི་འཛག་བདེ་ཙམ་དུད་འགྲོ་ཚུན་ཆད་ཀྱིས་མྱོང་ཡང་དེས་སུ་ཡང་གྲོལ་
བར་མི་འགྱུར་གྱི་སླར་འཆིང་བའི་རྒྱུར་འགྱུར་རོ། །བདེ་བ་ཆེན་པོའི་རྟེན་ཀུནྡ་ལྟ་བུའི་བྱང་ཆུབ་
ཀྱི་སེམས་དེ་ནི་བརྟུལ་ཞུགས་བརྟན་པོས་བསྲུང་བར་བྱ་སྟེ། ཕྱག་རྒྱའི་བྷ་གར་ལིང་ག་བཞག་
ནས་བསྲུབ་པ་སོགས་ཀྱིས་དགའ་བ་ཉམས་སུ་མྱོང་བའི་དུས་སུ་བྱང་ཆུབ་ཀྱི་སེམས་ནོར་བུའི་
རྩེ་ནས་ཕྱིར་འཛག་པའམ་སྤྲོ་བར་མི་བྱ་བར། རླུང་སྟོབས་སོགས་ཀྱིས་བརྟག་པར་བཅིངས་
ན་བདེ་བ་རྒྱུན་བརྟན་པར་འགྱུར་ཞིང༌། །ཁམས་གསུམ་པོ་ཕྱི་སྲིད་པ་གསུམ་ནང་དུ་ལུས་ངག་
ཡིད་གསུམ་ཡིན་ལ་དེ་ཐམས་ཅད་མ་ལུས་པ་བདེ་སྟོང་དབྱེར་མེད་དེ་ཁོ་ན་ཉིད་ཀྱི་གཟུགས་
སམ་རང་བཞིན་དུ་བསྒོམ་པར་བྱ་བ་ངེས་དོན་དང༌། དྲང་དོན་བསྐྱེད་རིམ་ལྟར་ན་ལྷ་སྐུར་
བསྒོམ་པ་དང་འདུ་ཤེས་གསུམ་གསུངས་པ་ལྟ་བུའོ། །ལམ་འདིའི་ཁྱད་ཆོས་ཁམས་གསུམ་པོ་
ཐམས་ཅད་བདེ་བ་དང་དབྱེར་མེད་པའི་སྟོང་གཟུགས་སྒྱུ་འཕྲུལ་དྲྭ་བའི་འཁོར་ལོར་ཤར་བའོ།།
དེ་ལྟར་བདེ་བའི་རྟེན་ཁམས་འཛག་མེད་དུ་བསྲུང་བ་འདི་ཁོ་ནས་ཚེ་འདི་ལ་སངས་རྒྱས་ཐོབ་
ཅིང༌། འཛག་མེད་ཀྱི་ཚུལ་ཁྲིམས་དང༌། བསོད་ནམས་ཀྱི་ཚོགས་དང༌། ཁམས་འཆིང་བའི་
བདེ་བའི་སྟོབས་ཀྱིས་དོན་དམ་པ་དབང་བཞི་པའི་ཡེ་ཤེས་དེ་ཁོ་ན་ཉིད་རིག་པ་དང་ཡང་དག་
པར་ལྡན་ལ། ཚོགས་གསུམ་རྫོགས་ཤིང་ཕར་ཕྱིན་བཅུ་རྫོགས་ནས། རྫོགས་པའི་སངས་རྒྱས་
ཀྱི་ཡེ་ཤེས་ཀྱི་སྐུ་མཉམ་པ་ཉིད་དུས་གསུམ་གཟིགས་ཤིང་དུས་གསུམ་མཉམ་པ་ཉིད་དུ་འཇུག་
པ་ཐོབ་པ་ཡིན་པས་དུས་གསུམ་སྒྲིབ་མེད་དུ་གཟིགས་པ་འདི་ཡིས་སམ། ཡང་ན་འཕོ་མེད་
བདེ་བའི་ལམ་འདི་ཡིས། སངས་རྒྱས་རྣམས་ཀྱིས་ཆོས་འཁོར་བསྐོར་ཞིང༌། རང་གཞན་དོན་
ཀུན་སྒྲུབ་པའི་སླད་དུ་སྟོང་ཉིད་སྙིང་རྗེ་དབྱེར་མེད་པ་སྒོ་གསུམ་སྒྲིབ་པ་དང་བྲལ་བས་ཁམས་
478

དུས་འཁོར་དབང་ལེ་འགྲེལ།
གསུམ་གྱི་དབང་ཕྱུག་ཡེ་ཤེས་ཀྱི་སྐུ་མི་འགྱུར་བ་དམ་པ་ནི་འདི་ལས་གཞན་དུ་ཡོད་པ་མིན་ལ།
སྐྱོབ་པ་སངས རྒྱས་ཀུན་གྱི་སྡོམ་པ་ཐིག་ལེ་མི་འཕོ་བ་འདི་གལ་སྟེ་ཁྱོད་ཀྱིས་ཚུལ་བཞིན་
བསྲུང་ན་དེ་ཚེ་བདག་གི་བུ་རྒྱལ་བའི་སྲས་པོར་འགྱུར་ཞིང་སངས་རྒྱས་ཀུན་གྱིས་བྱིན་གྱིས་
རློབས་ཤིང་རྫོགས་པའི་བྱང་ཆུབ་ཐོབ་པར་འགྱུར་རོ། །ཅི་སྟེ་འཛག་བདེ་ལ་ཆགས་པའི་དབང་
གིས་གཙོ་བོ་བླ་མ་དང་དཀྱིལ་འཁོར་གྱི་ལྷའི་མདུན་དུ་དབང་ནོད་ཅིང་དམ་ཚིག་སྲུང་བར་ཁས་
བླངས་ནས། འཛག་མེད་ཀྱི་སྡོམ་པ་སྐྱོང་བར་མི་བྱེད་ན། དམྱལ་བ་ངུ་འབོད་དུ་འགྲོ་བར་
འགྱུར་རོ། །དེ་བས་ཁམས་འཛག་མེད་དུ་འཆིང་བའི་སྒོ་ནས་ཕྱག་རྒྱ་བསྟེན་པར་བྱ་ཡི་འཛག་
བདེའི་སྒོ་ནས་ནམ་ཡང་མི་བྱའོ། །གལ་སྟེ་ལས་དང་པོ་པ་རྣལ་འབྱོར་གོམ་པའི་སྟོབས་དམན་
པའི་སེམས་ལས་ཁུ་བ་ཕྱག་རྒྱའི་སྐྱེ་གནས་སུ་ལྷུང་བར་གྱུར་ན། དེ་ཚེ་ཕྱག་རྒྱ་མ་དེ་རྒྱུད་དག་
པས་མ་དད་པ་སོགས་མི་སྐེ་བ་ཞིག་ན། པདྨའི་ཕྱི་རོལ་དུ་རང་གི་ལྕེས་བླངས་ཏེ་མིད་པར་བྱའོ།།
དེའི་སེམས་ལ་ངོ་ཚ་སོགས་དྲི་མས་མ་དག་པ་ཞིག་ན། མ་ཚོར་བར་མིང་མེད་ཀྱིས་བླང་ཏེ་མྱོང་
བར་བྱའོ། །ཞེས་སོ། །དོན་དམ་པའི་དབང་ཐོབ་པ་དེ་ནས་སླར་ཡང་ཕྱག་རྒྱ་གཞན་ན་ནི་རླུང་
ཉི་ཁྲི་ཆིག་སྟོང་དྲུག་བརྒྱའི་འཕོ་བ་འགགས་ནས་འཕོ་མེད་ཀྱི་སྐུ་བསྒྲུབ་པའི་སླད་དུ་སོར་
བསྡུད་ཀྱི་དུ་བའི་ལམ་སོགས་ཏིང་ངེ་འཛིན་གྱི་ཡན་ལག་གི་བར་དུ་ལྡན་པ༵་ཉིད་ཀྱིས་ཉམས་
སུ་བླང་བར་བྱ་བའོ། །དབང་གི་མཚན་མོ་དེ་རྫོགས་ནས་ཚོགས་ཀྱི་འཁོར་ལོ་གཤེགས་སུ་
གསོལ་ནས་སློབ་མ་ལ་གོང་ལྟར་ཁམས་འཛག་མེད་དུ་བསྲུང་བའི་སྡོམ་པ་སྦྱིན་པར་བྱ་ཞིང་བླ་
མ་ལ་ཡོན་དབུལ་བར་བྱའོ། །དབང་གི་སྐབས་སུ་སྤང་བྱའི་ཤེས་རབ་མ་གསུངས་པ། བླ་མ་
དང་གསང་སྤྱོད་ལ་སྐྲག་ནས་བྱོལ་བར་འདོད་པ་དང་ཆགས་པའི་དབང་གིས་རྣམ་པར་འཁྲུལ་
པ༵འི་སེམས་འབའ་ཞིག་དང་ལྡན་པའམ། སྔགས་ཀྱི་དགོངས་སྤྱོད་ལ་ཕྱིན་ཅི་ལོག་ཏུ་འཛིན་པ་
འཁྲུལ་བའི་དོན་དུའང་བཤད། གཡོ་སྒྱུ་དང་ལྡན་པ་རང་བཞིན་མི་དྲང་བ་དང༌། སྐྱེས་པ་
479

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གཞན་གྱི་དབང་དུ་འགྲོ་བ་མ་དང་། ནད་ཀྱིས་ལུས་ཟིན་པས་གཅོང་དང་ལྡན་པ་དང་། བུ་
སྐེས་པས་སྐྱེ་གནས་ཉམས་པ་མ་དང༌། ཁྲོ་བ་དང་ཁེངས་པ་དང༌། ནོར་ལ་སྲེད་པས་རྔན་པ་
འདོད་པ་དང༌། ཚིག་མི་བདེན་པ་དང་། འཐབ་ཅིང་རྩོད་བ༵་ལ་དགའ་བ་དང༌། ནང་ངམ་རང་
གི་ལུས་ཀྱི་ཡན་ལག་མིག་སོགས་མ་ཚང་བའམ་དམན་པ་དང་། ཞར་འཐེང་སོགས་ཡན་ལག་
ཉམས་པའམ། རྣམ་དྭག་མིན་པ་ཡི་ཤེས་རབ་མ་མཚན་ཉིད་དང་མི་ལྡན་པ་འདི་དག་ཤེར་
དབ༵ ང་ལ་ཤིན་ཏུ་མཁས་པའི་བླ་མ་དྭག་གིས་སྤང་བར་བྱའོ་ཀྱེ་མི་ཡི་དབང་པོ་ཞེས་གསུངས་
ཏེ་གཞན་དུ་བསྒོམ་པ་སོགས་ཀྱི་དོན་དུ་གཏན་བསྟེན་མི་རུང་མིན་ན་ཡང་། དབང་དུས་འབའ་
ཞིག་ཏུ་མ་ཟད་ཕྱག་རྒྱ་མ་སྐྱོན་ལྡན་བསྟེན་པས་ཉེས་པ་དུ་མ་འབྱུང་བས་མཚན་ངན་སྤང་ནས་
མཚན་ཉིད་ལྡན་པ་བསྟེན་པར་བྱའོ། །བསྟེན་བྱའི་མཚན་ཉིད་བཟང་པོ་དང་ལྡན་པ་གང་ཞེ་ན།
སྔར་བརྗོད་པའི་བཅུ་གཉིས་མ་སོགས་རིགས་ཀྱི་མཚན་ཉིད་དང་ལྡན་པ། སངས་རྒྱས་དང་དེ་
ཡི་བཀའ་ལ་གུས་ཤིང་བླ་མའི་དམ་ཚིག་ཇི་བཞིན་དུ་འཛིན་པར་བྱེད་པ་ཡི་ཕྱག་རྒྱ་མ་རྣམས་
ནི་བསྟེན་བྱ་ཙམ་དུ་མ་ཟད་ཕྱག་འཚལ་བ་དང་མཆོད་པར་བྱ་བའི་འོས་ཀྱང་ཡིན་ནོ། །དེ་ནས་
སླར་ཡང་སློབ་མས་མཎྜལ་ཕུལ་ནས་དབང་གི་རབ་ཏུ་བྱེད་པའམ་དབང་གི་དོན་རབ་ཏུ་རྣམ་
པར་དབྱེ་བ་བསྟན་པའི་བཀའ་དྲིན་མཛད་དུ་གསོལ་ཞེས་གསོལ་བ་བཏབ་པ་ལ། སློབ་དཔོན་
གྱིས་ཀྱེ་བུ་ཁྱོད་ཉོན་ཅིག་ཀུན་རྫོབ་དུ་རྣལ་འབྱོར་པ་དང་རྣལ་འབྱོར་ཅན་མ་ཡིན་པའི་སེམས་
ཅན་ཐམས་ཅད་ལ་གཉིས་སྦྱོར་གྱི་བདེ་བ་དགའ་བ་བཅུ་དྲུག་གི་མཚན་ཉིད་ཅན་ནི་འདི་ལྟ་སྟེ།
འགྲོ་བ་ཐམས་ཅད་ཀྱི་གཉིས་སྦྱོར་གྱི་འདོད་པ་སྐྱོད་པར་བྱེད་པ་དག་གིས་བལྟ་བ་དང་རེག་
པས་བདེ་བ་སྐྱེས་པ་ནི་དགའ་བ་ཞེས་བྱ་བ་དང་པོ་སྟེ། དེ་ཡང་འགྲོ་བ་རྣམས་རང་གི་ཡིད་ལ་
འདོད་པ་བསྐྱོད་པ་ལས་བྱུང་བའི་དགའ་བའོ། །དེ་ནས་གང་བ་ཞེས་པའི་གནས་སྐབས་དག་
ནི་འཁྱུད་པ་དང་ཙུམ་པ་ན་བྱས་པས་དཔྲལ་བར་བྱང་ཆུབ་ཀྱི་སེམས་རྫོགས་པའམ་གང་བ་
480

དུས་འཁོར་དབང་ལེ་འགྲེལ།
ལྟར་གཡོ་བ་ཉིད་དུ་འགྱུར་དེ་ནི་གཉིས་པ་མཆོག་དགའོ། །གང་བ་དེ་ཉིད་དབང་པོ་གཉིས་
སྦྱོར་ལ་བསྟེན་ནས་ཡ༷ན་ལག་མཆོག་མགོ་བོ་དག་ལས་ནི་རི་བོང་འཛིན་པ་ཐིག་ལེ་ཉིད་ཞུ་བ་
ཁུ་བར་བྱས་ནས་ཆགས་པ་འབར་ཏེ་དཔྲལ་བ་ནས་ལྟེ་བའི་བར་དུ་ཐིག་ལེ་བཟང་པོ་འཛག་
པ་ལས་སྐྱེས་པའི་བདེ་པ་ནི་གསུམ་པ་ཁྱད་པར་དགའ་བའོ། །དེའི་རྗེས་སུ་གནས་སྐབས་བཞི་
པ་ལ་ཨོཊྚ་ཞེས་བྱ་སྟེ་ཟླ་བ་སོགས་དོན་འགའ་ལ་འཇུག་ཅིང་དགའ་བ་རྫོགས་པ་དེའི་མིང་གི་
བརྡ་ཁྱད་པར་བ་ཡིན་ལ། དེ་འདྲའི་ཆགས་པ་ཆེན་པོའི་མེ་འབར་བ་ཨོཊྚ་སྭ་ཐིག་ལེ་ལྟེ་བ་
ནས་ནོར་བུའི་བར་དུ་བཀུག་པ༵་ལས་སྐྱེས་པའི་དགའ་བ་ཡོངས་སུ་རྫོགས་པ་མཆོག་གི་བདེ་
བ་རང་བཞིན་གྱིས་རྒྱུད་ལ་སྟེར་པ་དེ་ནི། སྔ་མ་དགའ་བ་ལ་སོགས་པ་གསུམ་སྐུ་གསུང་
ཐུགས་དང་སྦྱར་བའི་གནས་སྐབས་ཀྱི་ཐྲིག་ལེ་འཛག་པའམ་གྲོལ་བ་དྭག་ནི་གསུམ་གྱི་བདེ་
བ་ཇེ་ཆེར་འཕེལ་བའི་མཐར་འཛག་བདེ་ཡོངས་སུ་རྫོགས་པ་ལ་བཞི་པ་ལྷན་སྐྱེས་ཀྱི་དགའ་བ་
ཞེས་བྱ་སྟེ། འཛག་པའི་སྟོབས་ཀྱིས་རང་བཞིན་གྱི་བདེ་བ་སྟེར་བ་ཡོངས་སུ་རྫོགས་པའི་
གནས་སྐབས་ཡིན་པའི་ཕྱིར་རོ། །དེ་ནས་ཕྱིར་འཛག་པས་བདེ་བ་ཉམས་ཏེ་རེ་ཤིག་ཆགས་པ་
དང་བྲལ་བར་འགྱུར་རོ། །དེ་ལྟར་ཤེས་རབ་མ་ལ་བལྟ་བ་དང༌། རེག་པ་དྭང༌། རྡོར་པད་
གཉིས་སྦྱོར་ཏེ་འགྲོགས་ལ་བྱང་སེམས་ནོར་བུའི་རྩེ་ཡི་བར་འཛག་པའི་བདེ་བ༵་འདི་དག་ལ།
འཇིག་རྟེན་པའི་དགའ་བ་དང་མཆོག་ཏུ་དགའ་བའི་དབྱེ་བ་ལ་སོགས་དག་གིས་བཞིར་ཕྱེ་བ་
ལས་སོ། །དེ་དག་སྦྱར་ཏེ་སླར་ཡང་གསུངས་པ། ཡིད་ལ་འཛག་པ་དེ་འདོད་པ་དག་གིས་རང་
སེམས་དགའ་བར་བྱེད་དེ། འདི་གནས་སྐབས་དང་པོ་དག་ཀྱང་ཡིད་ལ། དེའི་རྒྱུ་མི་རྣམས་
ཀྱི་ནི་ཤེས་རབ་མ་ལ་མིག་གིས་བལྟ་བ་དག་ལ་བརྟེན་ནས་བྱུང་བའོ། །དེ་ཡི་ཕྱི་ནས་ཐིག་
ལེའི་བདེ་བའི་ངད་ཀྱིས་དཔྲལ་བ་གང་བ་ནི་ཕྱག་རྒྱ་དང་འཁྱུད་པ་སོགས་ཀྱིས་རབ་ཏུ་སྦྱར་བ་
ལ་སྟེ། དེ་ནི་སྔ་མ་ལས་སླར་ཡང་མཆོག་གི་དགའ་བ་ཞེས་བྱ་བ་ཉིད་དོ། །རང་གི་ལུས་ལྭ་
481

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ཆགས་པའི་མེ་དང་ཁམས་ཞུ་བའི་བདེ་བ་འབར་ར་བ་ཡི་གནས་སྐབས་ཐིག་ལེ་དཔྲལ་བ་ནས།
ལྟེ་བའི་བར་དུ་འཛག་པ༵་དང་ནི་དགའ་བ༵་ཡང་སྔ་མ་ལས་ལྷག་པར་སྐྱེ་བ་སྟེ་དེ་ནི་ཁྱད་པ༷ར་གྱི་
དགའ་བ་ཡིན་ལ། དེ་ཡི་རྒྱུ་ནི་རྡོ་རྗེས་པདྨ་ལ་བསྲུབས་པར་བྱས་པ་ལས་སོ། །ཨོཊྚ་ནི་སྐུ་
གསུང་ཐུགས་ཀྱི་ཐིག་ལེ་སྔ་མ་གསུམ་གྱི་མཐའ་རུ་སྟེ་བ་ནས་རྡོ་རྗེའི་རྩེར་འཛག་པའི་འགྱུར་
བ་ལ་གནས་པ་དེ་ནི་ལྷན་ཅིག་སྐྱེས་པའི་དགའ་བ་ཞེས་བྱ་སྟེ། སེམས་རྩེ་གཅིག་པ་རྡོ་རྗེ་ལྟར་
བྱེད༵་པའོ། །འདི་གོང་གི་ཚིགས་བཅད་དང་ལྷན་ཅིག་དུ་དོན་གྱིས་བཤད་པས་འགྲེལ་བས་འདི་
བཤད་པ་མི་འདུག་གོ། །དེ་ལྟར་སེམས་ཅན་ཐམས་ཅད་ཀྱི་ལུས་ལ་བདེ་བ་ཆེན་པོའི་ཐིག་ལེ་
གནས་པའི་དབང་གིས་འཇིག་རྟེན་པའི་དགའ་བ་བཞི་ཡི་དབྱེ་བས་བདེ་བ་སྐྱེ་བ་ཡིན་ན་ཡང༌།
ཐབས་མཁས་ཀྱིས་ལམ་དུ་བྱ་མ་ནུས་པས་འཛག་བདེ་འཁོར་བའི་བག་ཆགས་གསོག་པའི་
རྒྱུར་སོང་པ་ཡིན་ཞིང་། བདེ་བའི་རང་བཞིན་གདོད་ནས་མ་སྐྱེས་པའི་དེ་ཁོ་ན་ཉིད་དུ་རྟོགས་
པ་དང་མ་བྲལ་བས་ཉམས་མྱོང་གིས་ཟིན་པ་དང་། བདེ་བའི་རྟེན་ཀུནྡ་འཕོ་མེད་དུ་འཆིང་པའི་
ཐབས་མཁས་ཀྱིས་ལམ་དུ་བྱས་ན་བདེ་བ་ཆེན་པོའི་སྐུ་འགྲུབ་ནུས་པའི་གནད་ལ་མཁས་པར་
བྱའོ། །དེ་ལྟར་དགའ་བ་བཞི་པོ་དེ་དག་ལ་ནང་གསེས་དགའ་བ་བཅུ་དྲུག་བྱས་པ་ནི་ཕྱི་རོལ་དུ་
ཚེས་བཅོ་ལྔ་དང༌། རང་བྱུང་དང་ཡོན་ཏན་དང་བསྒྱུར་བའི་དབྱངས་བཅོ་ལྔ་དག་གི་ཆོས་ཅན་
ཏེ༑ དང་པོ་ལྔ་ནི་དགའ་བའི་གནས་ལ་དུས་ཀྱི་ཆ་ལྔར་བྱས་པ་རྫོགས་པའོ། །དེ་དག་མཁའ་
སོགས་ཀྱི་རང་བཞིན་དགའ་བ་སོགས་ཀྱི་ཚེས་ལྔ་དབྱངས་ཐུང་ངུ་ལྔའོ། །དེ་བཞིན་བཅུ་པ་
མཆོག་དགའ་རྫོགས་པ་དང་། ཉ་ནི་ཁྱད་པར་དགའ་བ་རྫོགས་པ་སྟེ། ལྷན་སྐྱེས་དགའ་བ་ནི་
འཇིག་རྟེན་པའི་ཆ་བཅོ་ལྔ་པོ་དེ་དག་མ་ཡིན་ཏེ། ཟླ་བའི་ཆ་བཅུ་དྲུག་ལ་སྦྱར་བ་སྟེ་དཀར་ཆ་
ཡོངས་སུ་རྫོགས་པའི་མཐའ་དང༌། ནག་པོའི་ཆ་དང་པོར་འཇུག་པ་དེ་གཉིས་ལ་མི་གཏོགས་
པའི་དབུས་ཀྱི་ཆ་བཅུ་དྲུག་པའི་བདག་ཉིད་དོ། །དེས་ན་ཆགས་པ་དང་ཆགས་བྲལ་ལས་
482

དུས་འཁོར་དབང་ལེ་འབྲེལ
འདས་པར་བསྟན་ཏེ། ཁམས་ཐམས་ཅད་རོ་མཉམ་པར་བསྡུས་པའམ་དུས་གཅིག་ཏུ་ཚོགས་
པའམ། ཡེ་ཤེས་ཀྱི་རང་བཞིན་སྐུ་གསུང་ཐུགས་ཀྱི་གསང་བ་འདུས་པའམ་བདེ་བ་ཆེན་པོའི་
རང་བཞིན་དུ་སྡོམ་པར་བརྗོད་དེ་ཕྱོགས་སུ་མ་ལྷུང་བའོ། །དེ་ལྟར་ཡང་མཚན་ཡང་དག་པར་
བརྗོད་པ་ལས། །ཆགས་བྲལ་དང་པོ་ཆགས་པ་ཆེ། །ཞེས་སོགས་ཚིགས་བཅད་གཅིག་དང༌།
རྣམ་པ་ཀུན་ལྡན་རྣམ་པ་མེད། །སོགས་ཚིགས་བཅད་གཅིག་གིས་བསྟན་ཏེ། དེ་ལྟར་ལྷན་སྐྱེས་
དོན་དམ་པའི་ཡེ་ཤེས་ནི་ལེའུ་ལྔ་པར་རྒྱ་ཆེར་འཆད་པར་འགྱུར་བས་འདིར་རྒྱས་པར་མ་བྱས་
ལ༑ རྣལ་འབྱོར་པས་རྟོགས་བྱ་དེ་ཉིད་བཅུ་དྲུག་གི་བདག་ཉིད་དགའ་བ་བཅུ་དྲུག་དང༌།
འཇིག་རྟེན་ཐུན་མོང་གི་འཛག་བདེའི་ཁྱད་ཕྱེ་བའི་ཕྱིར། འདིར་འཇིག་རྟེན་པའི་དགའ་བཞི་
ཞིབ་པར་ཕྱེ་སྟེ་གསུངས་སོ། །དེ་ནས་དགའ་བ་བཅུ་དྲུག་ཏུ་ཕྱེ་བའི་སྐུ་གསུང་ཐུགས་ཡེ་ཤེས་
ཀྱི་སྦྱོར་བ་བཞི་གསུངས་པ། སེམས་ཅན་རྣམས་ཀྱི་སད་རྨི་གཉིད་ལོག་སྙོམ་འཇུག་གམ་བཞི་
པའི་གནས་སྐབས་བཞི་སྐུ་གསུང་ཐུགས་ཡེ་ཤེས་རྡོ་རྗེ་བཞི་དང་སྦྱར་བ་ལ་དེ་དག་རེ་རེ་ཞིང་
༥ང་སྐུའི་དགའ་བ་སོགས་བཞི་རེ་སྦྱར་བས་བཅུ་དྲུག་ཏུ་འགྱུར་རོ། །དེ་ཇི་ལྟ་བུ་ཞེ་ན། དང་པོ་
དགའ་བའི་གནས་སྐབས་ལ་འདོད་པ་སྐུའི་དགའ་བ་དང༌། དེ་ལས་སེམས་དགའ་བ་གསུང་
གི་དགའ་བ་དང་ནི་དེ་ལས་སེམས་བསྐྱོད་པའམ་འདར་པ་ཐུགས་ཀྱི་དགའ་བ་དང༌། འགྱུར་
མེད་ཞེས་པ་དེ་ལ་རྩེ་གཅིག་མི་ལྡོག་པར་འདུན་པ་ནི་ཡེ་ཤེས་ཀྱི་དགའ་བ་དག་དང༌། དེ་ལྟར་
གནས་སྐབས་བཞི་པོ་ཡིས་ནི་རྡོ་རྗེ་བཞི་དང་སྦྱོར་བ་དེ་ནི་དང་པོའི་གནས་སྐབས་ཀྱི་སྦྱོར་བ་
གཅིག་སྟེ་སྐུ་ཡི་གནས་སྐབས་སོ། །དེ་བཞིན་དུ་གང་བ་ཞེས་པ་སྐུ་ཡི་མཆོག་དགའ་དང་ནི།
མཆོག་དགའི་ནུས་པ་རྫོགས་པ་ཡེ་ཤེས་ཀྱི་མཆོག་དགའ་དང༌། ཡིད་ལ་དགའ་བ་དེ་ལྟ་བུ་སྐྱེ་
བ༵་ཐུགས་ཀྱི་མཆོག་དགའ་དྭག་དང༌། མཆོག་གི་དགའ་བ་ཉིད་ནི་གསུང་གི་དགའ་བ་སྟེ།
རྒྱུད་ལས། ཡེ་ཤེས་དང་ཐུགས་དང་གསུང་གི་རྣམ་པ་རིམ་བཞིན་གསུངས་པ་སྡེབ་སྦྱོར་གྱིས་
483

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དབང་གིས་ཡིན་པས་འགྲེལ་པས། གང་བ་མཆོག་དགའ་སྐྱེ་བ་ནུས་པ་ཞེས་གོ་རིམ་བཞིན་དུ་
བཤད་པར་མཛད་དོ། །དེ་ནི་རྡོ་རྗེ་བཞི་ཡི་སྦྱོར་བ་གཉིས་པར་ངེས་པར་འགྱུར་རོ། །བདེ་
ཆགས་འབར་བ་སྐུའི་ཁྱད་པར་གྱི་དགའ་བ་དྭང་ནི་ཐིག་ལེ་ཞེས་པ་ཡེ་ཤེས་ཀྱི་ཁྱད་པར་
དགའ་བ་སྟེ། ཁྱད་དགའི་གནས་སྐབས་ཀྱི་ཐིག་ལེ་འཛག་པའི་མཐའ་འོ། །གཉིད་ཡུར་རམ་
བརྒྱལ་བ་ལྟར་སེམས་མྱོས་པ་དྭག་ནི་ཐུགས་ཀྱི་ཁྱད་པར་དགའ་བ་དང་། སླར་ཡང་ཁྱད་པ༷ར་
དགའ་བ་ཉིད་ནི་གསུང་གི་ཁྱད་དགའོ། །འདིར་ཡང་གོ་རིམ་སྡེབ་སྦྱོར་གྱི་དབང་སྟེ་འགྲེལ་
པས་རིམ་བཞིན་བཤད་དོ། །འདི་སྦྱོར་བ་གསུམ་པའོ། །ཨོཊྚ་ནི་སྐུའི་ལྷན་སྐྱེས་དགའ་བ་དང་
ནི་ན་དྭ་ཞེས་པ་ཕྲ་ཞིང་གཞོམ་དུ་མེད་པའི་རང་བཞིན་གྱི་སེམས་ཡེ་ཤེས་ཀྱི་ལྷན་སྐྱེས་དགའ་
བ་དག་དང་། གཉིད་ཡུར་བ་ཞེས་པ་དེ་དང་ཆ་འདྲར་སེམས་མྱོས་པ་ནི་ཐུགས་ཀྱི་ལྷན་སྐྱེས་ཀྱི་
དགའ་བ་དང༌། ལྷན་གཅིག་སྐྱེས་པའི་དགའ་བ་ཉིད་ནི་གསུང་གི་ལྷན་སྐྱེས་དགའ་བ་སྟེ།
འདི་ཡང་འགྲེལ་པས་སྐུ་གསུང་ཐུགས་ཡེ་ཤེས་ཀྱི་གོ་རིམ་བཞིན་གསུངས་སོ། །འདི་དག་ནི་
སྦྱོར་བ་བཞི་པར་འགྱུར་རོ། །དེ་ལྟར་ན་སྦྱོར་བ་བཞི་པོ་དེ་དག་རིམ་བཞིན་དུ་སྤྲུལ་པ་དང༌།
ལོངས་སྤྱོད་རྫོགས་པ་དང་། ཆོས་དང་། ངོ་བོ་ཉིད་ཀྱི་དབྱེ་བས་སྐུ་བཞི་དང་དེ་བཞིན་གསུང་
དང་ཐུགས་དང་ཡེ་ཤེས་རྣམ་པ་བཞིར་འགྱུར་རོ། །དགའ་བ་བཅུ་དྲུག་གི་དབྱེ་བ་གཞན་ཡང་
རྗེས་སུ་ལེའུ་ལྔ་པའི་མདོར་བསྡུས་གཉིས་པར་འཆད་པར་འགྱུར་རོ། །དེ་ལྟར་དགའ་བ་བཅུ་
དྲུག་གི་མཐའ་མ་ལྷན་ཅིག་སྐྱེས་དགའ་འདིར་བཤད་པ་ནི་ཀུན་རྫོབ་ཀྱི་བཞི་པའོ་ཞེས་པ་ངེས་
པའོ། །དེ་ནས་ལས་ཀྱི་ཕྱག་རྒྱའི་རྣམ་པར་དག་པ་གསུངས་པ། འདིར་རྒྱུད་ཐམས་ཅད་ལས་
མ་དང་སྲིང་མོ་ལ་སོགས་པའི་ཕྱག་རྒྱ་རྣམས་རྣལ་འབྱོར་པ་ཐུན་མོང་གིས་བགྲོད་བྱར་
གསུངས་ཏེ་རྣལ་འབྱོར་པ་རྣམས་བདེ་བ་ཆེན་པོའི་རྒྱུ་རྗེས་སུ་ཆགས་པར་བྱེད་པའི་སླད་དུའོ། །
ལས་རྒྱ་ལ་བགྲོད་པ་དེ་ཡང་ཁམས་འཛག་མེད་དུ་བརྟན་པས་ཡིན་གྱི་གཞན་དག་གིས་མ་ཡིན་
484

དུས་འཁོར་དབང་ལེ་འགྲེལ།
ནོ༑ ༑གཞན་རྣམས་ཀྱིས་འཇིག་རྟེན་ཐ་སྙད་ཀྱི་མ་དང་སྲིང་མོ་སོགས་བགྲོད་བྱ་མིན་པ་དང༌།
ཆུང་མ་སོགས་བགྲོད་བྱ་ཡིན་པར་བྱེ་བྲག་འབྱེད་ཀྱི་ཐུན་མོང་དུ་བགྲོད་བྱ་མ་ཡིན་ནོ། །ཐ་སྙད་
དེའི་དབང་དུ་བྱས་ན་ཡང་བུད་མེད་གཅིག་ལ་འགའ་ཞིག་གི་མ། འགའ་ཞིག་གི་སྲིང་མོ། །
འགའ་ཞིག་གི་ཚ་མོ་སོགས་ཐ་སྙད་ཀྱི་དབྱེ་བ་དུ་མར་འགྱུར་བ་དེ་བཞིན་འདིར་མ་ལ་སོགས་
པར་བརྗོད་པ་ཡང་ཐ་སྙད་འདི་ལྟ་བུའི་སྒོ་ནས་ཏེ། གང་ཞེ་ན། རྣལ་འབྱོར་པས་བུད་མེད་གང་
ལ་འདོད་པའི་སེམས་ཀྱི་བསམ་པ་ཡིས་ནི་མ་རུ་འགྱུར་ཏེ། རེག་པ་དང་ནི་བལྟ་བ་དག་གིས་
སྲིང་མོའོ། །རྡོ་རྗེ་བུད་མེད་དེའི་པདྨར་ཞུགས་པ༵ ས་བུ་མོ་དག་ཏུ་འགྱུར་ལ། གཉིས་སྦྱར་ཏེ་
བསྲུབ་པའི་བྱེད་པ་དང་བཅས་ཤིན་ཏུ་དགའ་བས་སྲིང་མོའི་བུ་མོ་སྟེ་ཚ་མོ་དག་ནི་དེ་བཞིན་
ཉིད་དུའོ། །གལ་ཏེ་ཐིག་ལེ་པདྨར་ལྷུང་ན་ཆུང་མ་དག་ཏུ་འགྱུར་ལ་འདི་རྣམས་རང་རིགས་ཀྱི་
དབྱེ་པའོ། །གཞན་གྱི་རིགས་ལ་གནས་པའི་རྣལ་འབྱོར་མར་ནི་གང་གིས་འགྱུར་ན་ཁམས་
འཕོས་པའི་གནས་སྐབས་དེར་འདོད་ཆགས་ཉམས་ཏེ་འདོད་པ་མ་སྐྱེས་པ་ལས་སོ་ཞེས་
སྐབས་དེར་རང་གི་འདོད་པ་དང་མ་འབྲེལ་བས་གཞན་གྱི་རིགས་ཀྱི་ཐ་སྙད་བྱས་པའོ། །
འདིར་ཤེས་རབ་གང་ལ་སྐབས་དེར་ཆགས་པ་བྲལ་བའི་གནས་སྐབས་དེར་གཏུམ་མོ་དང་
གཞན་རིགས་མ་ཞེས་པའི་ཕྱག་རྒྱ་དྲུག་པར་འཇོག་དགོས་ཀྱི་གཏུམ་མོ་ལ་ཁུ་བ་འཕོས་ནས་
ཆགས་པ་བྲལ་བ་ཞེས་སྦྱར་བར་མི་བྱ་སྟེ། རིགས་ལྔ་པོ་གང་ལའང་བསམ་པ་ནས་ཆགས་བྲལ་
གྱི་བར་འབྱུང་རུང་བ་ལ་ཁྱད་མེད་པའི་ཕྱིར་རོ། །དྲུག་པོ་འདི་དག་རྣལ་འབྱོར་པའི་ཕྱག་རྒྱ་
དྲུག་སྟེ། ས་ཆུ་བསྲེག་ཟ་རླུང་དང་ནམ་མཁའ་དང་ཆད་པའི་དངོས་པོ་རྣམས་སོ་ཞེས་པ་ལ་
འགྲེལ་བར་དང་པོ་སའི་ཁམས་འཁྲུག་པ་སོགས་ནས་ནམ་མཁའི་བར་དུ་གསུངས་ཤིང་འཁྲུག་
པ་ལས་འཛག་གོ་ཞེས་གསུངས་པ། ས་ཁམས་སོགས་འཁྲུག་ཚུལ་ཅི་ཡིན་སྔ་འགྲེལ་རྣམས་སུ་
གསལ་ཁ་མི་སྣང་ཡང༌། རྣལ་འབྱོར་པ་ཁུ་བ་མི་བརྟན་པར་འཛག་པ་རྣམས་ལ། སེམས་ལ་
485

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འདོད་པ་སྐྱེས་པའི་རླུང་གིས་ལུས་ཀུན་དུ་ཁྱབ་ནས་ལུས་སྤྱིའི་ས་ཁམས་བསྐྱོད་པའམ་གཡོ་བ་
ཙམ་འབྱུང་གི་ཐིག་ལེ་དངོས་སུ་གཡོ་བ་མེད་པས་ས་ཡི་ཁམས་རྗེ་རིགས་སྤྱན་མ་ནི་མ་དང་
སྦྱར་བའོ། །བལྟ་བ་དང་རེག་པའི་སྒོ་ནས་ཐིག་ལེའི་ཁམས་གཡོ་བས་ཆུ་ཁམས་བསྐྱོད་པཔའམ་
འཁྲུག་པར་བྱེད་པས་མཱ་མ་ཀཱི་བྲམ་ཟེའི་རིགས་སྲིང་མོའོ། །རྡོ་རྗེ་དང་པདྨ་སྦྱར་བས་ལུས་ལ་
ཆགས་པའི་མེ་དྲོད་དངོས་སུ་སྐྱེ་བས་མེ་ཁམས་བསྐོད་པས་གོས་དཀར་མོ་རྒྱལ་རིགས་མ་ནི་བུ་
མོའོ། །བསྲུབ་པ་སོགས་བྱེད་པ་སྣ་ཚོགས་ཀྱི་གཡོ་བས་རླུང་དངོས་སུ་བསྐྱོད་ཅིང་ཤིན་ཏུ་
དགའ་བའི་རོ་མྱོང་བ་རླུང་ཁམས་སྒྲོལ་མ་ནི་དམངས་མོ་ཡི་རིགས་ཏེ་རང་རིགས་ལྟར་ན་ཆུང་
མའོ། །ཐིག་ལེ་ཕྱག་རྒྱའི་མཁར་ལྷུང་བར་གྱུར་ན་མཁའ་དང་གསང་བའི་བུ་གའི་ནམ་མཁའ་
འཁྲུག་པས། ནམ་མཁའི་རང་བཞིན་རྡོར་དབྱིངས་མ་ནི་ཆུང་མའོ། །འདི་ལྔ་རང་རིགས་དང་
འབྲེལ་བའི་དབང་དུ་མཛད་ལ། གཞན་རིགས་ཀྱི་དབང་དུ་བྱས་ན། བུད་མེད་གང་གི་མཁར་
ཐིག་ལེ་ལྷུང་བ་རྫོགས་ནས་འདོད་ཆགས་ཉམས་པར་གྱུར་པའམ་ཆགས་པ་དང་བྲལ་བའམ།
གནས་སྐབས་དེར་ཆགས་པ་རྒྱུན་ཆད་པའི་ཕྱིར་ན།ཤེས་རབ་མ་དེ་ནི་སྐབས་དེར་གཞན་
རིགས་མཐར་སྐྱེས་མའམ་གཏུམ་མོ་ཡེ་ཤེས་ཀྱི་ཁམས་སྣ་ཚོགས་ཡུམ་དུ་བཞག་པའོ། །དེ་
བཞིན་དུ་རླུང་གི་འཕོ་བའི་དུས་སུ་སྣ་བུག་གཡས་གཡོན་གྱི་དཀྱིལ་འཁོར་ལྔའི་རླུང་རྒྱུ་བ་ཟད་
པའམ་འགག་པ་སྟེ་དབུ་མར་བཅིངས་པ་ལས་ནང་གི་ཕྱག་རྒྱ་ལྔ་དང་ཡེ་ཤེས་ཀྱི་རླུང་གཡུང་
མོའི་ཕྱག་རྒྱ་སྟེ་ས་སོགས་རྣམ་པར་དག་པའི་ཕྱག་རྒྱ་དྲུག་ནི་ནང་གིའོ། །མཚན་མ་རྟགས་ཀྱི་
ཕྱག་རྒྱ་དྲུག་ནི་འཁོར་ལོ་དང་རྣ་ཆ་དང༌། མགུལ་རྒྱན་དང་ལག་གདུབ་སོགས་དང༌། སྐ་རགས་
དང་། ཐལ་བ་རྣམས་རྣལ་འབྱོར་པའི་ལུས་ལ་རྒྱན་གྱི་ཕྱག་རྒྱ་རྣམ་པ་དྲུག་སྟེ། འདི་དག་ཀྱང་
ཁམས་དྲུག་རྣམ་པར་དག་པའི་རང་བཞིན་དང་ཕར་ཕྱིན་དྲུག་རྣམ་པར་དག་པའི་རང་བཞིན་
ནམ་མཚོན་བྱེད་རྟགས་ཀྱི་ཕྱག་རྒྱའོ། །ཕྱག་རྒྱ་དྲུག་བཤད་པའི་ངེས་པའོ། །དེ་ནས་ཕྱག་རྒྱའི་
486

དུས་འཁོར་དབང་ལེ་འགྲེལ།
རྣམ་གྲངས་གཞན་སྐུ་ལ་སོགས་པའི་ཕྱག་རྒྱ་གསུམ་གསུངས་པ། འདིར་རྒྱུད་ཐམས་ཅད་ལས་
དྲང་དོན་བསྐྱེད་རིམ་གྱི་དབང་དུ་བྱས་ཏེ། དཔྲལ་བར་སྐུའི་ཕྱག་རྒྱ། མགྲིན་པར་གསུང་གི་
ཕྱག་རྒྱ་སྙིང་གར་ཐུགས་ཀྱི་ཕྱག་རྒྱ། སྔགས་གསུམ་དང་ཟླ་བ་སོགས་མཚན་མ་གསུམ་ལྟ་བུ་
གསུངས་ཀྱང༌། ངེས་པའི་དོན་གྱིས་ཡུམ་གྱི་ཆུ་སྐྱེས་ལ་ནི་གསང་བའི་རྡོ་རྗེ་རབ་ཏུ་ཞུགས་ཤིང་
རྟག་ཏུ་འགྲེང་བ་ནི་སྐུའི་ཕྱག་HED། །རྩེ་མོ་ཅན་སྟེ་སྟེང་དུ་རོ་རྐྱང་དབུ་མའི་རྩེ་གསུམ་གྱི་རྣམ་
པ་ཅན་གྱི་དབུ་མ་ལ་སྲོག་གི་རླུང་རབ་ཏུ་ཞུགས་པ་གསུང་གི་ཕྱག་རྒྱ་དང་ཐིག་ལེ་འཕོ་མེད་དུ་
NGEF
བཅིང་ནས་མི་ལྷུང་བ་ཐུགས་ཀྱི་ཕྱག་རྒྱ་སྟེ་གསུམ་པའོ། །སྔ་འགྲེལ་རྣམས་སུ་དཔྲལ་བའི་ཆུ་
སྐྱེས་ཀྱི་ལྟེ་བར་རྡོ་རྗེ་ཡེ་ཤེས་ཀྱི་རླུང་ཞུགས་ནས་མི་གཡོ་བ་སྐུའི་ཕྱག་རྒྱ། རྩེ་མོ་ཅན་མགྲིན་
པའི་རྩ་འཁོར་གྱི་དབུས་སུ་སྲོག་གི་རླུང་ཞུགས་ཏེ་མི་གཡོ་བར་བཅིང་པ་གསུང་གི་ཕྱག་རྒྱ།
ཐིག་ལེ་མི་ལྷུང་བ་ནི་སྙིང་ག་ཡན་ཆད་ཀྱི་དབུ་མར་སྲོག་ཞུགས་པ་མི་གཡོ་བར་བཅིང་པས་
ཐུགས་ཀྱི་ཕྱག་རྒྱར་བཤད་དེ་དོན་ལ་དེ་དག་དེ་ལྟར་ཕྱག་རྒྱ་གསུམ་ཡིན་མོད་ཀྱང་། སྐབས་
འདིའི་འགྲེལ་པའི་གསུང་སྒྲོས་དང་ཅུང་མི་མཐུན་པར་སྣང་ངོ༌། །དེ་ལྟར་ཕྱག་རྒྱ་གསུམ་པོ་
འདི་དྭག་ལམ་གྱི་རྣལ་འབྱོར་རྣམ་པ་གསུམ་གྱིས་རབ་ཏུ་གསལ་ཞིང་ངེས་པར་སྐུ་དང་གསུང་
དྭང་ཐུགས་ཀྱི་ཕྱག་རྒྱ་སྟེ། འདི་གསུམ་གྱི་སྟེང་དུ་ཆགས་པ་དཀར་པོའི་ཕྱོགས་དང་ཆགས་
བྲུལ་ནག་པོའི་ཕྱོགས་ཀྱི་རིམ་བཞིན་ཆགས་པའི་མཐར་གྱུར་པ་དང༌། ཆགས་བྲལ་གྱི་དང་པོ་
སྟེ་ཟླ་བའི་ཆ་བཅུ་དྲུག་ལ་དཀར་ནག་གཉིས་ཀའི་དབུས་སུ་གྱུར་པ་ལྟ་བུའི་མཆོག་བདེའི་
གཏེར་ཞེས་མཆོག་ཏུ་མི་འགྱུར་བའི་བདེ་བ་ཆེན་པོ་ཆགས་དང་ཆགས་བྲལ་ལས་འདས་པའི་
དབུ་མ་མཉམ་པ་ཉིད་ཀྱི་དོན་བདེ་སྟོང་རོ་མཉམ་གྱི་ཡེ་ཤེས་ནམ་མཁའ་ལྟ་བུ་ནམ་ཡང་འཛད་
པ་མེད་པའི་བདེ་བ་དམ་པའི་གཏེར་དུ་གྱུར་པ་ནི། རྣལ་འབྱོར་དམ་པ་རྣམས་ཀྱིས་སོ་སོ་རང་
རིག་པས་རྟོགས་པར་བྱ་བ་ཡེ་ཤེས་རྡོ་རྗེའི་ཕྱག་རྒྱ་སྟེ་ཕྱག་རྒྱ་བཞི་པའོ། །འདི་རྟོགས་ན་དོན་
ང་
487

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དམ་པའི་དབང་བཞི་པ་ཐོབ་པ་སྟེ་མཚོན་བྱ་དོན་གྱི་ཡེ་ཤེས་ནི་འདི་ཉིད་གཅིག་པུ་ཡིན་གྱི་འདི་
ལས་གཞན་དུ་མེད་ལ། འདི་ནི་དེ་ཁོ་ན་ཉིད་དུས་ཀྱི་འཁོར་ལོ་དང༌། དེ་བཞིན་གཤེགས་པ་
ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་འདུས་པ་དང༌། མཁའ་འགྲོ་མའི་དྲ་བའི་འཁོར་
ལོ་སྡོམ་པ་དང་། གསང་བའི་སྙིང་པོ་དང༌། ངེས་དོན་གྱི་རྡོ་རྗེ་སེམས་དཔའ་དང་། ཀུན་ཏུ་
བཟང་པོ་ཉིད་ཡིན་པས། ལམ་ཐམས་ཅད་འདི་ཉིད་རྟོགས་པའི་དོན་དུ་ཡིན་ནོ། །དེའི་ཕྱིར་
སྦྱོར་བ་ཡན་ལག་དྲུག་གི་རྣལ་འབྱོར་གྱིས་རླུང་སེམས་འཕོ་མེད་ཡེ་ཤེས་ཀྱི་སྐུ་བསྒྲུབ་པས་འདི་
དོན་རྟོགས་པར་འགྱུར་ཏེ། རྫོགས་པའི་རིམ་པ་རྡོ་རྗེའི་རྣལ་འབྱོར་གྱི་ལམ་དེ་ལས་ལམ་
གཞན་གྱིས་རྟོགས་བྱ་མ་ཡིན་ནོ། །སྔར་བསྟན་ཕྱག་རྒྱ་དྲུག་དང་སྐུ་གསུང་ཐུགས་ཀྱི་ཕྱག་རྒྱ་
གསུམ་བཅས་དགུ་པོ་དེ་རྣམས་ལས། བཞི་པ་ཡེ་ཤེས་ཀྱི་ཕྱག་རྒྱ་དེ་ནི་ཟག་མེད་ཀྱི་ཆོས་
ཁམས་མཐའ་དག་སྐྱེད་པ་ལེགས་པའི་མ་རུ་འགྱུར་ཏེ་དུས་གསུམ་སངས་རྒྱས་ཐམས་ཅད་ཀྱི་
ཡུམ་ཆེན་མོའོ། །དེ་ཇི་ལྟར་མར་འགྱུར་ཞེ་ན་འཇིག་རྟེན་ན་མས་བུའི་ལུས་དང་པོར་མངལ་དུ་
བཟུང་བ་དེ་སྐྱེས་པའི་དུས་ནས་བརྩམ་ཏེ་འཆི་བའི་མཐར་ཐུག་པའི་བར་དུ་འབྱུང་བར་བྱེད་པ་
མ་ལ་བརྟེན་ནས་བྱུང་བ་ལྟར། ཡེ་ཤེས་ཀྱི་ཕྱག་རྒྱ་དབང་དོན་གྱི་ཡེ་ཤེས་དང་པོར་རྒྱུད་ལ་སྐྱེས་
པ་ནི་ས་ས་བོན་མངལ་དུ་བཟུང་བ་དང་འདྲ་ལ། དེ་ནས་རྡོ་རྗེའི་རྣལ་འབྱོར་གྱི་སྟོབས་ལས་རྣམ་
ཀུན་མཆོག་ལྡན་གྱི་སྟོང་ཉིད་པྲ་ཕབ་པ་ལྟར་ཡེ་ཤེས་ཀྱི་གདངས་མངོན་སུམ་མཐོང་བས་
ཉམས་སུ་མྱོང་བ་ནི་མངལ་ནས་བཙས་པ་དང་འདྲ་ཞིང༌། དེ་ནས་རིམ་བཞིན་བསམ་གཏན་ལ་
སོགས་པ་ཏིང་འཛིན་གྱི་སྔ་ལོགས་ཀྱི་བར་གྱིས་ལུས་འཕེལ་བ་སོགས་དང་འདྲ་ཞིང༌། ཏིང་ངེ་
འཛིན་གྱིས་ཡན་ལག་གི་རླུང་ཉི་ཁྲི་ཆིག་སྟོང་དྲུག་བརྒྱའི་འཕོ་བ་འགགས་པ་ནི་འཁོར་བའི་
སྲོག་འགགས་ཏེ་འཆི་བའི་མཐར་ཐུག་པ་སྟེ་སངས་རྒྱས་རྣམས་མི་གནས་པའི་དབྱིངས་སུ་མྱ་
ངན་ལས་འདས་པ་བཞིན་ནོ། །དེ་ལྟར་མི་གནས་པའི་དབྱིངས་སུ་མྱ་ངན་ལས་འདས་པ་ནི་
488
""。。 ན་

དུས་འཁོར་དབང་ལེ་འགྲེལ།
མྱང་འདས་ཆེན་པོ་སྟེ། རྟག་ཆད་དང་སྐྱེ་འགག་ལ་སོགས་པའི་མཚན་མ་ལས་འདས་པ་ཡེ་
ཤེས་ཀྱི་སྐུའོ་ཞེས་སོ། །འདི་ལ་ཚེ་རབས་སྔ་མར་མི་འགྱུར་བའི་བདེ་བ་ཐོབ་པ་ཡིན་ན་སྐྱེས་
དུས་ནས་འཆི་བའི་མཐའི་བར་དུ་གནས་ཞེས་དང༌། སྐྱེད་བྱེད་མ་བདེ་གཤེགས་སྙིང་པོ་ལས་
བྱས་ནས་དེ་སྐྱེས་ནས་འཆི་བའི་བར་དུ་གནས་པ་ལ་འཆད་པ་དག་ཀྱང་ལེགས་པར་མ་མཐོང་
སྟེ་མི་འགྱུར་བའི་བདེ་བ་དང༌། དོན་གྱི་ཡེ་ཤེས་མངོན་དུ་གྱུར་ཟིན་ན་སྐྱེས་ནས་འཆི་བའི་བར་
ཁོ་ནར་མ་ཟད་སྐྱེ་བ་གཞན་དུའང་ཅིས་མི་གནས། བདེ་གཤེགས་སྙིང་པོ་ཀུན་ཁྱབ་ཀྱི་ཆོས་
ཉིད་ལ་སྐྱེས་ནས་འཆི་བའི་བར་དུ་གནས་པའི་དམིགས་བསལ་གྱི་ཐ་སྙད་བྱ་མི་རུང་ངོ༌། །དེ་
: འདྲའི་ཡེ་ཤེས་ཀྱི་ཕྱག་རྒྱ་སྐྱེད་བྱེད་མ་དེ་ནི་གནས་སྐབས་ཀྱི་དབྱེ་བ་རྣམ་པ་བཅུ་སྟེ་དབུ་མར་
རླུང་བཅུ་བརྟན་པའི་སྟོབས་ལས་དུ་བ་སོགས་རྟགས་བཅུ་གང་ཞིག་ཕ་རོལ་ཕྱིན་བཅུའི་ངོ་བོ་
ནུས་མ་བཅུ་ཡི་རང་བཞིན་གྱི་རྣམ་པ་བཅུ་ཡིན་ནོ། །དེ་ལྟ་བུའི་ཡེ་ཤེས་རྡོ་རྗེའི་ཕྱག་རྒྱ་དཔ༵ ལ་
ལྡན་བླ་མའི་ཞེས་རྡོ་རྗེ་སེམས་དཔའི་ཡེ་ཤེས་ཀྱི་ཞལ་བཞི་པ་ཉིད་འདི་ནི་མཐར་ཐུག་གི་
འབྲས་བུ་ངོ་བོ་ཉིད་སྐུའི་རང་བཞིན་དེ་ཆོས་ཐམས་ཅད་ཀྱི་དེ་ཁོ་ན་ཉིད་ཤིན་ཏུ་རྣམ་པར་དག་
པའོ། །ཡེ་ཤེས་ཀྱི་ཕྱག་རྒྱ་གསུངས་པ་འདིས་དོན་དམ་པ་འཇིག་རྟེན་ལས་འདས་པའི་དབང་
བཞི་པ་མདོར་བསྡུས་ཙམ་གསུངས་པ་ཡིན་ལ་རྒྱས་པར་མཆོག་ཏུ་མི་འགྱུར་བའི་ཡེ་ཤེས་ཀྱི་
ལེའུ་ལས་འཆད་པར་འགྱུར་རོ། །བརྒྱད་པ་དམ་ཚིག་གི་འཁོར་ལོ་འདུས་པ་དང་དམ་ཚིག་
གིས་མཆོད་པའི་ངོ་བོ་ཉིད་ཀྱི་གནས་པ་ནི། ཤེས་རབ་ཡུམ་ནི་སོགས་ཚིགས་བཅད་བརྒྱ་ཉེར་
བདུན་པ་ནས། བརྒྱ་ཉེར་དགུ་པའི་ཁར་གྱིས་བསྟན་ཏེ། གོང་དུ་སློབ་མ་ལ་དབང་བསྐུར་བའི་
དོན་དུ་ཕྱག་རྒྱའི་མཚན་ཉིད་བསྟན་ནས་ཚོགས་ཀྱི་འཁོར་ལོའི་སླད་དུ་བླ་མས་ངེས་པ་སྦྱིན་པ་
ནི༑ རིགས་སོ་དྲུག་གི་ལྷ་མོ་རྣམས་སྤན་དྲངས་ཏེ་ཚོགས་ཀྱི་འཁོར་ལོས་མཆོད་པར་བྱ་བ་ཡིན་
ལ༑ དེ་ཡང་ཚོགས་མཆོད་ཕུལ་བའི་ཉིན་མོའི་དང་པོའི་ཆ་ལ་ལོ་བཅུ་མན་ཆོད་ཀྱི་གཞོན་ནུ་
489

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དང་གཞོན་ནུ་མ་བཅུ་ལ་འོ་ཐུག་དང་མངར་བའི་ཟས་ཀྱིས་སྟོན་མོ་བྱས་ཏེ་ཅི་ལྟར་རིགས་པའི་
ཡོན་ཕུལ་ནས་རང་གནས་སུ་གཤེགས་སུ་གསོལ་བར་བྱའོ། །དེའི་རྗེས་སུ་ཆུ་ཚོད་བདུན་པ་ལ་
བབས་པ་ནས་དགེ་སློང་དང་དགེ་སློང་མའི་དགེ་འདུན་ལ་མངར་བའི་ཁ་ཟས་བཟང་པོ་ཤ་དང་
བྲལ་བ་རྣམས་ཀྱིས་ཡང་དག་པར་མཆོད་ཅིང༌། སངས་རྒྱས་ཉིད་ཀྱི་སྐུ་སྐལ་གཙོ་བོར་བྱས་
པས། དགེ་འདུན་ལ་ཕྱི་མཆོད་བཅུ་གཙོ་བོར་བྱས་ནས་ཡོན་ཕུལ་ཏེ་གཙུག་ལག་ཁང་དུ་
གཤེགས་སུ་གསོལ་བར་བྱའོ། །དེ་ནས་སྐྱེ་བོ་གཞན་གྱིས་དབེན་ཞིང་ཁྱིམ་བུག་པ་མེད་པ་སྟེ་
རལ་པ་དང་གློ་སྐར་སོགས་རྒྱ་ཆེན་པོ་དག་ནས་གཞན་གྱིས་གསང་སྤྱོད་མཐོང་བ་མེད་པའི་
གནས་སུ་ཚོགས་ཀྱི་འཁོར་ལོའི་གནས་སུ་ཚོགས་ཀྱི་འཁོར་ལོའི་གནས་དཔའ་བོ་རྣལ་འབྱོར་
མ་རྣམས་ཀྱི་གདན་དང་ཡོ་བྱད་བཤམས་པར་བྱ་སྟེ། འབྱོར་པ་དང་མཐུན་པར་ཇི་ལྟར་རིགས་
པས། དབུས་སུ་གཙོ་བོ་བླ་མ་དང་མི་ཡི་པགས་པའི་གདན་ལ་ཤེས་རབ་མ་གཡུང་མོ་སྣ་
ཚོགས་ཡུམ་དང༌། དེའི་ཕྱི་རོལ་ཟླུམ་སྐོར་དང་པོའི་ཕྱོགས་བཞིར་ཤར་དུ་ཁྱི་པགས་ཀྱི་གདན་
ལ་སྒྲོལ་མའི་རིགས་དམངས་མོའོ། །ལྷོར་རྟའི་པགས་པའི་གདན་ལ་རྒྱལ་རིགས་མོ་གོས་
དཀར་མོ། །བྱང་དུ་བ་ལང་གི་པགས་པར་བྲམ་ཟེ་མོ་མཱ་མ་ཀིའོ། །ནུབ་ཏུ་གླང་པོ་ཆེའི་པགས
པར་རྗེ་རིགས་མ་སྤྱན་མ་སྟེ་རྣལ་འབྱོར་མ་བཞི་དང་དབུས་ཀྱི་གཙོ་བོ་ཡབ་ཡུམ་བཅས་པ་ནི་
ཚོགས་ཀྱི་གཙོ་བོའོ། །དེ་དག་གི་མཚམས་སུ་དབང་ལྡན་དུ་གཅི་བའི་སྣོད། རླུང་དུ་བཤང་བ།
བདེན་བྲལ་དུ་ཁྲག །མེར་རྐང་གི་སྣོད་བཤམ་མོ། །དེའི་ཕྱིའི་ཟླུམ་སྐོར་གཉིས་པ་ལ་ཐུགས་ཀྱི་
འཁོར་ལོ་ལ་གནས་པའི་རྣལ་འབྱོར་མ་བརྒྱད་དེ། ཤར་དུ་ལུག་གི་ཕགས་པའི་གདན་ལ་
འཁར་བ་མཁན་མོ་སྒྲ་རྡོ་རྗེ་མ། ལྷོར་འབྲོག་དགོན་པའི་ཁྱི་ཞེས་སྤྱང་ཀུའི་པགས་པ་ལ་འོད་
མའི་གར་མཁན་མོ་ཤིན་ཏུ་སྔོན་མོའོ། །འདི་ལ་འོད་མ་སྙུག་མ་ཡིན་པས་དེའི་རྩེར་གར་བྱེད་
མཁན་མའམ། ཡང་ན་སྨྱུག་གླིང་འབུད་ཅིང་གར་བྱེད་པ་ཞེས་སྔ་མ་དག་གིས་བཤད་ཀྱང་
490

དུས་འཁོར་དབང་ལེ་འགྲེལ།
གདོལ་པའི་རིགས་ཅན་གར་མཁན་མ་ཡིན་ཏེ་འགྲེལ་པར་གཡུང་མོའི་གར་མཁན་མའོ་ཞེས་
གསུངས་པའི་ཕྱིར་འོད་མའི་དབྱུག་པ་ཐོགས་ནས་གར་བྱེད་པའོ། བྱང་དུ་རྔ་མོའི་པགས་པ་ལ་
ནོར་བུ་མཁན་མ་ཆོས་ཁམས་རྡོ་རྗེ་མ་དང་ནུབ་ཏུ་འདམ་སེང་གེ་པགས་པ་ལ། ཁྲོན་པ་མཁན་
མ་དྲག་སྤྱན་མ་དང༌། མེར་ར་ཡི་པགས་པར་ཐགས་མཁན་མ་རེག་བྱ་རྡོ་རྗེ་མ་དང༌། བདེན་
བྲལ་དུ་རི་དྭགས་ཀྱི་པགས་པ་ལ་ཆང་འཚོང་མ་རོ་རྡོ་རྗེ་མ་དང༌། དབང་ལྡན་དུ་བོང་བུའི་
པགས་པ་ལ་གསེར་མཁན་མ་གཟུགས་རྡོ་རྗེ་མ་དང་། རླུང་དུ་ཕག་གི་པགས་པའི་གདན་ལ་མེ་
ཏོག་གི་ཕྲེང་བ་མཁན་མ་དྲི་རྡོ་རྗེ་མ་སྟེ་བརྒྱད་བཀོད་དོ། །དེ་ནས་ཟླུམ་སྐོར་གསུམ་པ་ལ་
གསུང་གི་འཁོར་ལོའི་རྣལ་འབྱོར་མ་བརྒྱད་དེ། ཤར་དུ་ཆུ་སྲིན་ཀུམྦྷི་རིའི་པགས་པ་ལ་ཤ་
འཚོང་མ་ཙརྩི་ཀཱའམ་ཙམུནྟཱི་དང༌། མེར་འགྲོན་བུའི་ཕུང་པོ་བརྡལ་བའི་གདན་ལ་རྫ་་མཁན་མ་
ཁྱབ་འཇུག་མ་དང༌། ལྷོར་ཀརྐ་ཊ་ཞེས་པ་སྦལ་པའི་རུས་པའི་ཕུང་པོ་ལ་འཁུར་བ་མཁན་མ་
ཕག་མོ་དང༌། དཔེ་ལ་ལར་ཀ་ཀ་རུའི་རུས་པའི་ཕུང་པོ་ཟེར་བ་ལྟར་ན་སྲིན་བུ་ཀ་ཀ་རུ་སྡིག་པ་
ཡིན་པས་སྡིག་པའི་རུས་པའོ། །བདེན་བྲལ་དུ་ཉ་སྐམ་པོའི་གདན་ལ་སྨད་འཚོང་མ་གདོང་
དྲུག་གཞོན་ནུ་མའོ། །ནུབ་ཏུ་ཆུ་སྲིན་མ་ཀ་རའི་པགས་པ་ལ་ཚེམ་བུ་མ་དབང་མོ་དང་། རླུང་དུ་
སྦལ་བའི་པགས་པ་ལ་ཉ་པ་མོ་ཚངས་མ་དང་། བྱང་རུ་རུས་སྦལ་གྱི་ཁོག་པ་ལ་གར་མཁན་མ་
དྲག་མོའམ་དབང་ཕྱུག་མ་དང༌། དབང་ལྡན་དུ་དུང་གི་སྟེང་དུ་གོས་བཙོ་བླག་མཁན་མོ་ཚོས་
མཁན་མ་ནི་དཔལ་མོ་སྟེ། དེ་ལྟར་བརྒྱད་པོ་འགོད་པར་བྱའོ། །དེ་ནས་ཕྱིའི་ཟླུམ་སྐོར་བཞི་པ་
ལ་སྐུའི་འཁོར་ལོའི་གནས་ཀྱི་རྣལ་འབྱོར་མ་བརྒྱད་དེ། ཤར་དུ་བསེའི་པགས་པའི་གདན་ལ་
ལྕགས་མགར་མཁན་མ་ཤིན་སྟོབས་མ་དང༌། ལྷོར་སྟག་ལྤགས་གྱི་གདན་ལ་རྒྱ་སྐྱེགས་མཁན་
མ་རྨུགས་བྱེད་མ་དང༌། ནུབ་ཏུ་དོམ་པགས་ལ་སྲིན་བལ་མཁན་མ་རེངས་བྱེད་མ་དང༌། བྱང་
དུ་ནེའུ་ལེའི་པགས་པ་ནི་ན་ཀུ་ལ་ཟུར་ཆག་པ་སྲེ་མོང་གི་པགས་པ་ལ་ཏིལ་མར་མཁན་མ་
491

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཁེངས་བྱེད་མ་དང༌། མེར་འབྲིའི་པགས་པ་ལ་སྨྱུག་མ་མཁན་མོ་ལྕགས་སྒྲོག་མ་དང་། བདེན་
བྲལ་དུ་ཅེ་སྤྱང་གི་པགས་པ་ལ་ཤིང་མཁན་མ་ཁྲོ་གཉེར་ཅན་ཏེ་ཅེ་སྤྱང་ནི་དུར་ཁྲོད་དུ་གནས་
པ་སྤྱང་ཁྱི་ལས་ཆུང་བ་ཞིག་ཏུ་བཤད། རླུང་དུ་སྲམ་གྱི་པགས་པ་ལ་ཀོ་ལྤགས་མཁན་མ་འོད་
ཟེར་ཅན་མ་དང་། དབང་ལྡན་དུ་བྱི་ལའི་པགས་པ་ལ་སྐྲ་སེན་འབྲེག་མཁན་མ་ཙུནྡྲ་སྟེ་བརྒྱད་
འགོད་པར་བྱའོ། །དེ་ལྟར་ཟླུམ་སྐོར་ལྔ་པར་དུར་ཁྲོད་ཀྱི་རབ་གཏུམ་མ་བརྒྱད་དེ། ཤར་དུ་གོ་
དྷཱ་ཞེས་པ་འགྲོ་འགྱུར་དུ་སྦྲུལ་ཞེས་པར་བྱས་ཀྱང་དཔྱིད་སྐྱིན་གོར་ཏེ་ལྷོ་སྤལ་ཆེན་པོའི་པགས་
པ་ལ་ཀླ་ཀློ་མ་མཐའ་ཁོབ་པའི་རིགས་སམ་ཀླ་ཀློའི་དཀའ་ཐུབ་པའི་ཆུང་མའང་ཟེར་བ་ཁྱི་
གདོང་མ་དང༌། ལྷོ་རུ་བྱི་བའི་པགས་པ་ལ་མི་གཙང་བ་ཕྱགས་བདར་བྱེད་པའི་འཕྱག་པ་མོ་
ཕག་གདོང་མ་དང༌། ནུབ་ཏུ་སཱ་ལི་ཛཱ་ཏ་ཀ་ཞེས་པ་རྨིགས་པ་སྟེ་རྨིག་བུ་ཆེན་པོའམ། འབྲོས་
ཨོག་དཀར་དུ་བསྒྱུར། འགྱུར་མངས་སུ་བྱི་ཙི་པད་ཟེར། ཅོག་གྲུས་གླ་བ་དང༌། ལོ་གྲགས་
ཀྱིས་བྱི་བ་མཇུག་ལེབ་ཅེས་གྲགས་པ་དེའི་པགས་པ་ཡིན་ཡང་ཟེར་དེ་ལ་གཏུམ་མོ་སྟེ་ཤན་པ་
སོགས་གདོལ་བའི་ཆུང་མ་ནི་ཅེ་སྤྱང་གདོང་མའོ། །གཏུམ་མོ་འདི་ལ་ཁ་ཅིག་མི་གསོད་པའི་
ཆུང་མ་ཡིན་ཡང་ཟེར། བྱང་དུ་སྤྲེའུའི་པགས་པ་ལ་སྟག་གཟིག་མ་སོག་མོ་སྟེ་སྟག་གདོང་མའོ་
འདིར་མཁའི་ཡུལ་ལ་སྟག་གཟིག་པ་ཞེས་གྲགས་པ་ལྟ་བུ་ཀླ་ཀློའི་ཆོས་ལུགས་འཛིན་པའི་
མཐའ་ཁོབ་པའི་བྱེ་བྲག་གིས་རུང་བར་མངོན་ནོ། །མེར་རི་བོང་གི་པགས་པ་ལ་བསྙོན་ཐབས་
མ་སྟེ་རྭས་སྐོ་སྐྱ་མ་ཞེས་བསྒྱུར་བ་ཁ་འཆལ་སྣ་ཚོགས་ཀྱི་སྨྱོན་ཐབས་བྱེད་པའི་སྨྱོན་མ་ལྟ་བུ་བྱ་
རོག་གདོང་མ་དང༌། བདེན་བྲལ་དུ་གཟུག་མོ་བྱི་ཐུལ་གྱི་པགས་པ་ལ་རོ་སྲེག་མ་བྱ་རྒོད་གདོང་
མ་དང་། རླུང་དུ་ཨཱི་ཤུ་ཀ་པ་ཤུའི་པགས་པ་ཞེས་པ་འགྱུར་མངས་སུ་ཤ་བར་བསྐྱུར་ལ། འགྱུར་
གཞན་དུ་རྨིགས་པ་སྐྱ་ཆུང་ཞེས་པ་བྱེ་མ་ལ་གནས་པའི་རྨིགས་བུ་ཆུང་ངུ་ཡིན་པ་དེ་འཐད་དམ་
སྙམ་མོ། །དེ་ཡི་པགས་པའི་གདན་ལ་བྷི་ལྕི་ཞེས་པ་མི་རྒོད་མར་བསྒྱུར་བ་ལྟར་ཏེ་མཁའ་ལྡིང་
492

དུས་འཁོར་དབང་ལེ་འགྲེལ།
གདོང་མ་དང༌། དབང་ལྡན་དུ་རྩངས་པའི་པགས་པ་ལ་རི་ཁྲོད་མ་སྟེ་ཡུལ་རི་ཁྲོད་དུ་གནས་པ་
མོ་འུག་གདོང་མ་སྟེ་བརྒྱད་འགོད་དོ། །གཏུམ་མོ་བརྒྱད་པོའི་རིགས་ཅན་འདི་རྣམས་མཐར་
སྐྱེས་ཀྱི་རིགས་ཏེ་ཡུལ་གྱི་དབང་གིས་མཐའ་ཁོབ་ཏུ་གནས་པ་དང༌། ཤན་པ་སོགས་ཀྱི་རིགས་
དང༌། བྱ་བ་དམན་པ་བྱེད་པའི་རིགས་ལས་བརྩམ་སྟེ་དབྱེ་བ་བརྒྱད་བྱས་པའོ། །སོ་སོའི་
གདན་གྱི་པགས་པ་འདི་རྣམས་མེད་ན་དབུས་སུ་མི་པགས་དང༌། ཤར་དང་མེར་ཁྱིའི་པགས་པ་
དང་། ལྷོ་དང་ལྷོ་ནུབ་རྟ་པགས། ནུབ་དང་ནུབ་བྱང་གླང་པོ་ཆེའི་པགས་པ། བྱང་དང་བྱང་ཤར་
པ་རྣམས་ལ་བ་ལང་གི་པགས་པ་སྟེ་གཙོ་མོ་ལྔའི་གདན་གྱིས་བྱ་བར་གསུངས་སོ། །དེ་ལྟར་
གདན་བཤམས་ནས་རྣལ་འབྱོར་མ་རྣམས་སོ་སོ་རང་གི་ཕྱོགས་སུ་གདན་ལ་བཞུགས་སུ་
གསོལ་བར་བྱའོ། །སོ་སོའི་གདན་གྱི་པགས་པ་འདི་རྣམས་ཀྱི་སྡེར་མར་བཟའ་བ་དང་། དེ་
བཞིན་ཏུ་བཏུང་བ་འདྲེན་པའི་སྐྱོགས་རྣམས་ནི་ཤར་དང་མེ་རུ་ཉ་ཕྱིས་ཀྱི་སྣོད། ལྷོ་དང་བདེན་
བྲལ་དུ་ནཱ་རི་ཀི་ལའི་སྐྱོགས་ཞེས་པ་ཤིང་ཐོག་ཆེན་པོ་ཞིག་གི་ཤུན་པའི་སྣོད་ཡིན་པར་ཡང་
བཤད་ལ། ཁ་ཅིག་གིས་རྒྱ་ནག་ནས་བྱུང་བའི་ནཱ་རི་ཀེ་ལེའི་སྐོགས་ཟེར་བ་དེ་ཡིན་ནམ་ཞེས་
ཀྱང་བཤད་མོད། ནཱ་རི་ཀེ་ལ་ཞེས་པ་མི་མོ་རྩེ་བའམ་སྡོང་བུ་ཅན་འགྱེད་ཞེས་ཤིང་ཏཱ་ལ་ལ་
སོགས་པ་བཞིན་དུ་རྩྭ་ཡི་ལྗོན་ཤིང་གི་བྱེ་བྲག་ཞིག་སྟེ་བོད་དུ་དེའི་འབྲས་བུ་ལ་བེ་ཏ་ཟེར།
ཤིང་འདིའི་མིང་དུ་ལཱིང་ག་ལཱི་གཤོལ་ལྡན་སོགས་ཟེར་བ་འཆི་མེད་མཛོད་དུ་བཤད་པ་དེ་ལས་
བྱུང་བའི་སྐྱོགས་ཡིན་འདྲའོ། །ནུབ་དང་རླུང་དུ་སའི་ཁམ་ཕོར་གྱི་སྣོད། བྱང་དང་དབང་ལྡན་དུ་
མིའི་ཐོད་པ་དང༌། དབུས་སུ་ཤིང་གི་སྣོད་ཀྱིས་བྱ་བར་གསུངས། གདན་གྱི་་པགས་པ་སོ་སོར་
གསུངས་པ་འདི་ནི་རྣལ་འབྱོར་མ་དེ་དག་ཐང་དང་ཆུ་དང་ནགས་ལ་སྤྱོད་པའི་སེམས་ཅན་དེ་
དག་གི་གཟུགས་སུ་བསྒྱུར་བར་བྱེད་པ་སོགས་རང་རང་གི་རིགས་ཀྱི་དམ་ཚིག་གི་དབང་གིས་
ཡིན་ནོ། །དེ་ནས་ཆང་ལ་སོགས་པ་བཏུང་བ་ཕུལ་ནས་བཟའ་བ་དང་བཅའ་བ་ལ་སོགས་པའི་
493

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཁ་ཟས་རྣམ་པ་མང་པོ་དང༌། སྒྲོན་མ་ཤ་ལྔ་དང་འཆད་འགྱུར་ལྟར་དམ་ཚིག་གི་རྫས་དང་ཆུ་
དང་མཆོད་ཡོན་སོགས་རྣམ་པ་བཅུ་པོ་ཕུལ་ཏེ། མཎྜལ་ཏེ་དཀྱིལ་འཁོར་བྱས་པས་སློབ་མ་
ལས་ཀྱི་རྡོ་རྗེ་ཅན་དང་ལྷན་ཅིག་མཆོད་པའི་རྫས་ཕུལ་པར་བྱའོ། །དེ་ལྟར་ཚོགས་ཀྱི་འཁོར་ལོ་
ལ་རྣལ་འབྱོར་མ་རྣམས་ཀྱི་གནས་དང་རིགས་ཀུན་སྤྱོད་ངེས་པར་བྱས་ནས། དེ་དང་མཐུན་
པའི་ཀུན་སྤྱོད་དང་འཁྲིག་པའི་ཆོས་ཀྱིས་བསྙེན་བཀུར་ཡང་བྱའོ། །ཀུན་སྤྱོད་ཅི་ལྟ་བུས་ཞེ་ན།
ཤེས་རབ་ཡུམ་གྱི་ནང་ནས་གཙོ་མོ་དེ་ནི་མཆོག་གི་ཡུམ་སྟེ་གཡུང་མོའམ་གཏུམ་མོ་དཀྱིལ་
འཁོར་གྱི་ལྟེ་བ་ལ་གནས་པ་སྒྲིབ་བྲལ་གྱི་སྲིད་གསུམ་སྐྱེད་མ་དེ་ནི་སྣ་ཚོགས་ཡུམ་གྱི་ངོ་བོ་སྟེ་
མར་གྱུར་པའོ། །ཕྱོགས་བཞིའི་སྤྱན་མ་ལ་སོགས་པ་རིགས་བཞི་རྣམས་ནི་སྲིང་མོའོ། །སྒྲ་རྡོ་
རྗེ་མ་སོགས་དྲུག་ནི་ཞེས་དྲག་མོ་དྲག་སྦྱན་དང་བཅས་པ་སྲིང་མོ་དེ་ལས་སྐྱེས་པའི་ཚྭ་མོ་
རྣམས་ཏེ་དམ་ཚིག་མི་ཤེས་པ་ཕྱུགས་ཀྱི་སྐྱེ་བོ་རྣམས་ལ་འཇིགས་སྟེར་ཙརྩི་ཀ་སོགས་བརྒྱད་
ནི་ཚ་མོ་རྣམས་ལས་སྐྱེས་པའི་ཡ༷ང་ཚྭ་མོའོ། །དེས་མཚོན་ནས་ཤིན་སྟོབས་མ་སོགས་བརྒྱད་ནི་
ཡང་ཚ་མོ་དང༌། རབ་གཏུམ་མ་བརྒྱད་ནི་ཡང་ཚའི་བུ་མོ་སྟེ་འོག་ཏུ་གཞན་ནི་རྣམ་མང་ཡང་ཚ་
རྣམས་དང་ཡང་ཚའི་བུ་རྣམས་སོ་ཞེས་པས་རིགས་བསྒྲེས་ཏེ་ཤེས་པར་བྱའོ། །གཞན་དག་
ཤིན་སྟོབས་མ་སོགས་བརྒྱད་ཡང་ཚའི་བུ་མོ་དང༌། རབ་གཏུམ་མ་སོགས་བརྒྱད་སྲིང་མོའི་བུ་
མོ་སྟེ་ཚ་མོར་འཆད་པའང་འདུག་གོ། །ཚོགས་ཀྱི་འཁོར་ལོའི་དཀྱིལ་འཁོར་གྱི་འཁོར་ལོ་ལྭ་
གནས་པའི་རྣལ་འབྱོར་པ་སུམ་ཅུ་རྩ་དྲུག་ཁྱབ་བྱེད་གཙོ་མོ་བཅས་པ་དུས་གསུམ་ཀུན་ཏུ་ནི་
རང་རང་གི་རིགས་ཀྱིས་ས་ལ་གནས་པ་སྤྱིའི་གཡུང་མོ་ལ་སོགས་པ་རིགས་ལྔ་དང་། བྱེ་བྲག་
ཏུ་འཁར་བ་མ་ལ་སོགས་པ་གོང་དུ་ཇི་སྐད་བསྟན་པ་དེ་དག་རྣམས་རྣལ་འབྱོར་པ་ཡིས་མཆོད་
ཅིང་མཉེས་པར་བྱེད་པས་བསྟེན་པ༷ར་བྱ་དགོས་ཀྱི། ཞིང་དང་གནས་དང་དུར་ཁྲོད་ལ་སོགས་
པ་གནས་བཅུ་གཉིས་གང་དུ་གནས་ཀྱང་སྐྱེ་བོ་དང་བཅས་པ་གྲོང་གི་དབུས་སུའམ། ཕྱི་རོལ་
494

དུས་འཁོར་དབང་ལེ་འགྲེལ།
གྱི་སྐྱེ་བོ་མེད་པ་ཚོགས་ཀྱི་འཁོར་ལོའི་གནས་དང༌། སྐྱེ་བོས་དབེན་པར་གྱུར་པའི་གནས་སུ་
ནམ་ཡང་དོར་བར་མི་བྱ་སྟེ་བསྙེན་ཅིང་མཉེས་པར་བྱའོ། །དེ་བཞིན་དུ་རྣལ་འབྱོར་མ་རྣམས་
ཀྱིས་ཀྱང་དཔ༵ ལ་ལྡན་རྡོ་རྗེ་ཅན་ཚོགས་ཀྱི་གཙོ་བོ་སློབ་དཔོན་ནི་དཔལ་ལྡན་ཡབ་སྟེ་སྒྲིབ་པ་
མེད་པའི་སྲིད་གསུམ་བསྐྱེད་པར་མཛད་པ་རྡོ་རྗེ་སེམས་དཔའ་ནི་ཀུན་གྱི་ཡབ་ཉིད་དོ། །དེའི་
རིགས་ནི་གཡུང་པོ་དང་གཏུམ་པོ་ཡི་རིགས་ཏེ། གཙོ་མོ་གཡུང་མོ་དང་གཏུམ་མོ་ལ་འཁྲིག་པ་
བྱེད་ཅིང་དེའི་ལྷག་མའང་ཟ་བའི་ཕྱིར་རོ། །དེ་ལས་སྐྱེས་པའི་སངས་རྒྱས་བཞི་ཡི་རིགས་
ཐམས་ཅད་ནི་མིང་པོ་སྟེ། དམངས་རིགས་འཕྱག་པ་སོགས་ཀྱི་ལས་དམན་པ་བྱེད་པ་ལ་
སོགས་པ་རིགས་བཞིའོ། །སྤྱན་ལ་སོགས་པ་སེམས་དཔའ་དྲུག་གི་རིགས་འཁར་བ་མཁན་ལ་
སོགས་པ་ནི་མིང་པོའི་བུ་ཚ་བོ་སྟེ། གཞན་ནི་རྣམ་མང་ཡང་ཚྭ་རྣམས་ཏེ་ཤན་པ་ལ་སོགས་པ་
དྭང༌། ཡང་ཚྭའི་བུ་ནི་ལྕགས་མཁན་ལ་སོགས་པ་རྣམས་སོ། །དེ་ལྟར་དཀྱིལ་འཁོར་གྱི་འཁོར་
ལོ་ལ་གནས་པའི་ལྷ་སོ་དྲུག་ཁྱབ་བྱེད་དང་བཅས་པའི་ལྷ་རྣམས་རང་རིགས་ཀྱི་སར་གནས་
པའི་རྣལ་འབྱོར་པ་ཡི་རིགས་རབ་ཏུ་དགའ་བ་རྣམས་ནི་རྣལ་འབྱོར་མ་རྣམས་དག་གིས་གུས་
ཤིང་གདུང་བའི་སྒོ་ནས་རྟག་ཏུ་བསྙེན་བཀུར་གྱིས་བསྟེན་པ༵ ར་བྱ་ལ། ཞིང་དང་གནས་དང་
དུར་ཁྲོད་དག་ཏུ་སྐྱེ་བོ་དང་བཅས་པ་དང༌། སྐྱེ་བོ་མེད་པར་ནམ་ཡང་དོར་བར་མི་བྱ་སྟེ།
འདིར་གནས་བཅུ་གཉིས་ནི་གནས་དང༌། ཞིང་དང་འདུན་པ་དང་དུར་ཁྲོད་དང༌། ཚནྡོ་ལྔ་ལ་སྔ་
མ་རང་མིང་དང་ཕྱི་མ་ཉེ་བ་ཞེས་སྦྱར་ཏེ་གནས་དང་ཉེ་གནས་སོགས་བཅུ་ནི་ཧེ་རུ་ཀའི་གནས་
བཅུའོ། །དེ་སྟེང་འཐུང་གཅོད་དང་ཉེ་བའི་འཐུང་གཅོད་གཉིས་བསྣན་པས་བཅུ་གཉིས་སུ་
འགྱུར་རོ། །དེ་ལྟར་རྣལ་འབྱོར་མ་དང་རྣལ་འབྱོར་པའི་རིགས་དག་པ་སོ་བདུན་པོ་དེ་དག་གང་
དུ་ཚོགས་ཀྱི་འཁོར་ལོ་སོགས་ཀྱི་དུས་སམ་གཞན་དུའང་རུང་རང་གི་རིགས་ཀྱི་མ་དང༌། ཕ་
དང་སྲིང་མོ་དང་སྤུན་ལ་སོགས་པའི་ཚུལ་དུ་འོང་བ་དེ་དག་དོར་བར་མི་བྱ་ལ་དེ་ལ་ངོ་ཚ་བར་
495

མི་ཕམ་བཀའ་འབུམ། ༼ཞ༽
རྒྱུད་སྡེ་སྤྱི་འགྲེལ་གྱི་སྐོར།
མི་བྱ་ཞིང༌། རྣལ་འབྱོར་པ་རྣམས་ཀྱིས་རྣལ་འབྱོར་མའི་རིགས་རྣམས་ལ་མཆོད་པར་བྱ་སྟེ།
གཅེར་བུ་གོས་དང་བྲལ་ཞིང་སྐྲ་གྲོལ་བ་ལག་ན་གྲི་གུག་དང་ཐོད་པ་འཛིན་པའི་རྣལ་འབྱོར་མ་
དེ་རྣམས་གནས་སྐབས་དེ་དག་ཐམས་ཅད་དུ་དེ་ལྟར་ཡང་དག་པར་རྒྱུ་བ་ཡིན་ནོ། །དེ་བཞིན་
དུ་རྣལ་འབྱོར་མ་རྣམས་ཀྱིས་ཀྱང་ཕ་དང་མིང་པོ་ཚ་བོ་ཡང་ཙའི་རིགས་ཀྱི་རྣལ་འབྱོར་པ་
ཐམས་ཅད་མི་དོར་བར་རང་རིགས་ཀྱིས་དྲུང་དུ་འོང་པ་རྣམས་ལ་མཆོད་པར་བྱ་སྟེ། དཔའ་བོ་
རྣམས་རང་གི་གཟུགས་ཀྱིས་ཐམས་ཅད་དུ་རྒྱུ་བའི་ཕྱིར་རོ། །དེ་ལྟར་ཤེས་ནས་ཕན་ཚུན་
མཆོད་ཅིང་བསྟེན་པར་བྱས་ན་ཐབས་ཤེས་ཀྱི་རྟེན་འབྲེལ་ལེགས་པར་འགྲིག་ནས་ཉེ་རྒྱུའི་
སྤྱོད་པའི་སྒོ་ནས་དངོས་གྲུབ་ཐོབ་པར་འགྱུར་རོ་ཞེས་དཔའ་བོ་དང་དཔའ་མོ་ཕན་ཚུན་སེམས་
དག་པའི་ངེས་པའོ། །ཚོགས་ཀྱི་འཁོར་ལོའི་དུས་སུ་མཆོད་པའི་གཙོ་བོ་ཕྱག་རྒྱ་མཚན་ལྡན་གྱི་
མཆོད་པ་བྱས་པའི་ཕན་ཡོན་གསུངས་པ། འདིར་རྣལ་འབྱོར་པ་འདུས་པའི་ཚོགས་ཀྱི་འཁོར་
ལོའི་དུས་སུ། བུད་མེད་ཟླ་བའི་བཞིན་དང་ཨུཏྤལ་གྱི་མིག་ཅན་མཆོག་གི་དྲི་ཡིས་རྗེས་སུ་
བྱུགས་པ༵་བདེ་བའི་རྣམ་པ་ཐམས་ཅད་སྐྱེད་པའི་མཚན་ཉིད་ལྡན་པ་གང་སུ་དག །བསོད་
ནམས་དྭག་གི་ཚོགས་རྫོགས་པའི་རྒྱུ་རུ་ལུས་ངག་ཡིད་དྭག་པ་གསུམ་གྱིས་རྡོ་རྗེ་སློབ་དཔོན་
དཔའ་བོའི་ཚོགས་དང་བཅས་པ་ལ་ནི། བདེ་ཆེན་སྔགས་ཀྱི་མཆོད་པའི་གཙོ་བོ་རྡོ་རྗེའི་མཆོད་
པ་འདི་ལྟ་བུ་འབུལ་བར་བྱེད་པ་ན་དུས་གཞན་དུ་ས་གཞི་སྦྱིན་པ་དང་གླང་པོ་ཆེ་དུ་མ་དང༌།
རྟ་དུ་མ་དང༌། ཤིང་རྟ་དུ་མའི་སྦྱིན་པ་དང་། དུ་མའི་བུ་མོ་རབ་ཏུ་སྦྱིན་པ་ལས་བསོད་ནམས་
གང་ཐོབ་པ་ཡི་བསོད་ནམས་དེ་དག་ཐམས་ཅད་ཚོགས་ཀྱི་དུས་སུ་རྡོ་རྗེའི་མཆོད་པ་ཕུལ་བ་
དེ་ལས་འགྱུར་ཏེ་ཀྱེ་མི་ཡི་བདག་པོ། ནམ་མཁར་གནས་པའི་ཟླ་བ་ཉི་མའི་དཀྱིལ་འཁོར་
འཇིག་རྟེན་འདིར་ཇི་སྲིད་གནས་པ་དེ་སྲིད་ཀྱི་མཚམས་སུ་དགེ་རྩ་འཕེལ་ཞིང་མི་འཛད་ལ།
ཉི་ཟླའི་འོད་ཟེར་གྱིས་ཕྱོགས་ཀུན་དུ་ཁྱབ་པ་བཞིན་དུ་དགེ་བའི་གཟི་བྱིན་མཚུངས་པ་མེད་
496

དུས་འཁོར་དབང་ཝེ་འགྲེལ
༡པར་འགྱུར་རོ་ཞེས་དང༌། མཐར་ཐུག་ཐབས་ཤེས་ཟླ་ཉི་རྣམ་པར་དག་པ་ཆོས་ཀྱི་དབྱིངས་ཀྱི་
ནམ་མཁར་གནས་པའི་ཡེ་ཤེས་ཀྱི་སྐུ་འགྲུབ་པའང་ཤུགས་ཀྱིས་བསྟན་པའོ། །དགུ་པ་རིགས་
སུམ་ཅུ་རྩ་དྲུག་གི་ལྷ་མོའི་ཕྱག་རྒྱ་དང་ལྟ་སྟངས་དང་མཚན་མ་དང་དམ་ཚིག་གི་བརྡ་དང་
རིགས་ལ་སོགས་པའི་ངོ་བོ་ཉིད་ཀྱི་གནས་པ་ནི། སྒྲོལ་མ་དམངས་མོ་རྣམ་པ་བཞི་སོགས་
ཚིགས་སུ་བཅད་པ་བརྒྱ་སུམ་ཅུ་པ་ནས། བརྒྱ་གོ་བདུན་པའི་བར་གྱིས་བསྟན་ཏེ། རྣལ་འབྱོར་
མ་སོ་དྲུག་གི་རིགས་རྣམས་ས་གཞིའི་གནས་སུ་རིགས་སུམ་ཅུ་རྩ་དྲུག་ཏུ་གནས་པའི་ཚུལ་
གསུངས་པ། མི་ཡི་འཇིག་རྟེན་འདིར་རང་རང་གི་ལས་དང་རྗེས་སུ་མཐུན་པས་རིགས་སུ་
བཞག་པ་ནི་ལྷ་མོ་སྒྲོལ་མ་ནི་དམངས་རིགས་མོ་ཡིན་ལ་དེ་ནི་རྣམ་པ༵་བཞི་རུ་ས་ཡི་སྟེང་དུ་
འགྱུར་ཏེ། དམངས་རིགས་ཀྱི་ལས་སུ་བྱ་བ་བཞི་བྱེད་པའི་སྒོ་ནས་སོ། །བཞི་གང་ཞེ་ན། ས་
གཞི་རྨོ་བ་དང༌། བ་ལང་སོགས་ཕྱུགས་སྐྱོང་བ་དང༌། འཇིམ་པའི་ལས་བྱེད་པ་དང༌། ས་ཞིང་
སོགས་ཀྱིས་ཁྱིམ་ལ་སོགས་པའི་གནས་ཀྱི་ལས་བྱེད་པ་སྟེ་རྣམ་པ་བཞིའི་དབྱེ་བས་སོ། །གོས་
དཀར་མོ་ནི་རྒྱལ་རིགས་མ་སྟེ། རྒྱལ་རིགས་ཀྱི་ཆོས་ལུགས་དེ་ཡང་སྔ་མ་བཞིན་དུ་རྣམ་པ
བཞི་སྟེ། དཔུང་ཚོགས་བཞི་དང་ལྡན་པ་བསྡུ་བ་སྟེ། རྐང་ཐང་གི་དཔུང་དང༌། རྟ་ལ་ཞོན་པ་
དང༌། གླང་པོ་ཆེ་ལ་ཞོན་པ་དང༌། ཤིང་རྟ་ལ་ཞོན་པ་ཡི་དཔུང་གིས་བསྐོར་བ་ཡིན་ལ། རྐང་
ཐང་འབའ་ཤིག་དང་ལྡན་པ་ནས་ཉིས་ལྡན་སུམ་ལྡན་བཞི་ལྡན་གྱི་བར་གྱི་རྒྱལ་པོའི་དཔུང་གི་
བཀོད་པ་ལ་དབང་བའོ། །ས་སྟེ་སྤྱན་མ་ནི་རྗེའུ་རིགས་མ་རྣམས་ཡིན་ལ་དེ་ནི་རྣམ་པ་གསུམ་
སྟེ༑ རིགས་ཀྱི་ཆོས་ལས། ཚོང་པ་དང་། ཡིག་མཁན་དང་། སྨན་པའི་ལས་བྱེད་པའི་རིགས་
གསུམ་མོ། །མཱ་མ་ཀཱི་ནི་གཉིས་སྐྱེས་བྲམ་ཟེའི་སྐྱེ་བོའི་རིགས་སུ་སྐྱེས་པ་དེ་ནི་རིགས་ཀྱི་ཆོས་
ལས་རྣམ་པ་བདུན་དུ་འགྱུར་ཏེ། ངེས་བརྗོད་ཀྱི་ཡལ་ག་དང་དེ་བཞིན་དུ་མཆོད་སྦྱིན་དང་སྙན་
ངག་དང་སྲིད་སྲུང་གི་ཡལ་ག་སྟེ་རིག་བྱེད་བཞི་ཡི་ཡན་ལག་བཞི་འཛིན་པའི་རིགས་སུ་སྐྱེས་
497

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
པའི་བུད་མེད་དམ་དེ་དག་གི་ཆུང་མ་དང༌། ནགས་ན་རབ་ཏུ་གནས་པ་ཁྱིམ་སྤངས་པའི་ཆུང་
མ་དང༌། ཁྱིམ་ན་གནས་པའི་བདག་པོ་ལས་གཞན་ལ་མི་གཡེམ་པར་བདག་པོའི་བརྟུལ་
ཞུགས་འཛིན་པའི་བདག་པོའི་ཆུང་མ་དང་། ཁྱིམ་གྱི་འཆིང་བ་ཐམས་ཅད་ལས་གྲོལ་བའི་
བྲལ་ཟེའི་ཆུང་མ་དང་བདུན་ནོ། །དེ་བཞིན་དུ་སྒྲ་རྡོ་རྗེ་མ་ཞེས་བྱ་བ་ནི་འཁར་བ་མཁན་མོ་སྟེ་
འཁར་བ་ལས་འཁར་རྔ་སོགས་ཀྱི་ལས་བྱེད་པ་དང༌། ངེས་པར་རོ་ཡི་རྡོ་རྗེ་མ་ནི་ཆང་འཚོང་
མ་དང༌། གཟུགས་ཀྱི་རྡོ་རྗེ་མ་ནི་ཡང་དག་ངེས་པར་གསེར་མགར་སོགས་གསེར་ལ་བརྟེན་
པའི་ལས་བྱེད་པ་གསེར་མཁན་མར་འགྱུར་ལ། ཀྱེ་མི་ཡི་བདག་པོའི་འཛིན་མ་ས་གཞི་དག་
ལ་དྲི་ཡི་རྡོ་རྗེ་མ་ནི་ཕྲེང་བ་མཁན་དུ་རབ་ཏུ་གྲགས་ཏེ། རང་བཞིན་ཡོན་ཏན་དབང་གིས་
རེག་བྱ་རྡོ་རྗེ་མ་ཐགས་མཁན་མ་དང༌། རྡོ་རྗེའི་མཐའ་ཅན་ཆོས་ཀྱི་དབྱིངས་ཏེ་ཆོས་དབྱིངས་
རྡོ་རྗེ་མ་ནི་ནོར་བུ་མཁན་མོར་འགྱུར་བར་འཇིག་རྟེན་དུ་ནི་རབ་ཏུ་གྲགས། ཙ་མུནྟཱི་ནཱི་ཤྭ་
འཚོང་མ༵ར་འགྱུར་ཞིང༌། རང་བཞིན་ཡོན་ཏན་དབང་གིས་ཁྱབ་འཇུག་མ་ནི་རྫ་མཁན་མ་
དང༌། ཕག་མོ་ནི་ཁུར་བ་མཁན་དུ་ངེས་པར་འགྱུར་ཞིང་། གདོང་དྲུག་མ་ནི་སྨད་འཚོང་མ་
སྟེ༑ དབ༵ང་མོ་ནི་ཚེམ་བུ་མའོ། །ཚངས་མ་ནི་ཉ་པ༵་མོར་འགྱུར་ཞིང༌། ས་གཞིའི་གནས་འདི་
དྭག་ཏུ་ཡང་དྲག་མོའམ་དབང་ཕྱུག་མ་ནི་གར་མཁན་མ་རུ་འགྱུར་ལ། དཔལ་མོ་ཟླ་བ་ཉ་
གང་བའི་ཞལ་ཅན་མ་ནི་བརྒྱད་པ་སྟེ་བཙོ་བླག་མཁན་ནམ་ཆོས་མཁན་མར་ཡང་འགྱུར་ཏེ་
འདི་བརྒྱད་འབྱུང་པོའི་སྐྱེ་གནས་སོ། །སྒོ་སྐྱོང་ཁྲོ་བོའི་ཡུམ་བཅུ་ནི་རྨུགས་བྱེད་མ་ནི་རྒྱ་
སྐེགས་མཁན་མོར་འགྱུར་ཏེ། ཀྱེ་མི་བདག་རེངས་བྱེད་མ་ནི་སྲིན་བལ་མཁན་མོའོ། །
ཁེངས་བྱེད་མ་ཞེས་བྱ་བ་ནི་ཏིལ་མར་འཚིར་མ་དང༌། རབ་ཏུ་ཆེ་ཞིང་ཤིན་ཏུ་སྟོབས་མ་ནི་
ལྕགས་མཁན་མོ་སྟེ་བཞི་པའོ། །འོད༵་ཟེར་ཅན་ནི་ཀོ་ལྤགས་མཁན་མར་རབ་འགྱུར་ཁྲོ་
གཉེར་ཅན་ནི་ཤིང་མཁན་མ་དྭག་དེ་བཞིན་ཉིད་དོ། །དཔལ་ལྡན་ཙུན་སྟེ་སྐུལ་བྱེད་མ་ནི་
498

དུས་འཁོར་དབང་ལེ་འགྲེལ།
འབྲེག་མཁན་མ་སྟེ། སྭ་ཡི་སྲིད་པ་ལ་གནས་ལྕགས་སྒྲོག་མ་ནི་སྨྱུག་མ་མཁན་མོའོ། །དྲག་
སྤྱན་མ་ནི་ཁྲོན་པ༵་བྱེད་མར་འགྱུར་ཏེ་བཅུ་པ༵་འོད༵་མའི་གར་མ་ནི་ཤིན་ཏུ་སྔོན་མོའོ། །འདི་
རྣམས་ཁྲོ་བོའི་ཆ་ཤས་ཏེ་ཁྲོ་བོ་ལས་སྐྱེས་པའི་རིགས་ཅན་བུད་མེད་བཅུ་པོ་རྣམས་ནི་རྣལ་
འབྱོར་པ་ཡིས་མཆོད་པར་བྱའོ། །ཁྲོ་སྐྱེས་བཅུ་ལས་འོག་དང་སྟེང་གི་ཁྲོ་མོ་དྲག་སྤྱན་མ་དང་
ཤིན་ཏུ་སྔོན་མོའི་རིགས་ཅན་གཉིས་ནི་རྡོ་རྗེ་མ་དྲུག་གི་རིགས་ཅན་ལ་བསྣན་ཏེ་བརྒྱད་དུ་
བྱས་པ་མཆོད་པའི་སྐབས་སུ་ཟླུམ་སྐོར་གཉིས་པ་ལ་བཀོད་པ་དང་། ལྷག་མ་བརྒྱད་ཟླུམ་སྐོར་
བཞི་པ་ལ་བཀོད་པར་མཛད་དོ། །དེ་ནས་རབ་གཏུམ་མ་བརྒྱད་ནི། དཔལ་ལྡན་ཁྱི་གདོང་མ་
ནཱི་ཀླ་ཀློ་མར་འགྱུར་ཀྱེ་མི་ཡི་བདག་པོ་ཕག་གདོང་མ་ནི་བཤང་བ་འཕྱག་པ་མོ་ཅེ་སྤྱང་
གདོང་མ་གཏུམ་མོ་དག་དང༌། ས་ཡི་གཞི་ཡི་གནས་ལ་སྟག་གདོང་མ་ནི་སྟག་གཟིག་མ་
དང༌། བྱ་རོག་གདོང་མ་བསྙོན་ཐབས་མ་སྟེ་ཁ་ཅིག་ཏུ་མཐའ་ཁོབ་མ་ཡང་ཟེར། རབ་ཏུ་
གསལ་ཞིང་ངེས་པར་བྱ་རྒོད་གདོང་མ་རོ་སྲེག་མ། མཁར་ལྡིང་གདོང་མ་དཔལ་ལྡན་དྷི ཝཱིར་
འགྱུར་ཏེ། བརྒྱད་པ་འུག་པའི་གདོང་ཅན་མ་དག་ཀྱང་རི་ཁྲོད་མ་ཡིན་ལ། དེ་ལྟར་དམངས་
རིགས་སོགས་སུམ་ཅུ་རྩ་དྲུག་རིགས་ཀྱི་དབྱེ་བས་ས་གཞིའི་གནས་སུ་རྣལ་འབྱོར་མ་རྣམས་
དྭག་གི་རིགས་སོ་དྲུག་རྣམས་ཏེ། ཞིང་དང་གནས་དང་ཉེ་བའི་གནས་སོགས་གནས་བཅུ་
གཉིས་དྭང༌། ཡུལ་དྭང༌། གྲོང་ཁྱེར་མཆོག་དང༌། དཔལ་ལྡན་ནགས་སུ་ཡ༷ང་དག་གནས་པ༵་
ནི་ཞེས་པར་རིམ་བཞིན་ཡུལ་ཐང་དང༌། ཀླུའི་གྲོང་མཆོག་ཆུ་དང་ནགས་སུ་གནས་པའི་སྲོག་
ཆགས་སོ་དྲུག་གི་གཟུགས་སུ་བསྒྱུར་བ་ཞེས་སུའང་འཆད་ཅིང༌། མི་ཡི་བུད་མེད་རིགས་ཅན་
སོ་དྲུག་གི་གཟུགས་སུ་གནས་ཤིང༌། རྨོངས་པ་སྔགས་ཀྱི་དམ་ཚིག་དྲལ་བ་རྣམས་དུས་སུ་
འཆིང་བར་བྱེད་ཅིང༌། རབ་མཆོག་ས་ཡི་སྟེང་དུ་སྔགས་ཀྱི་རྣལ་འབྱོར་པ༵་རྣམས་དག་ལ་
ལས་ཆེན་བཅུ་གཉིས་ཀྱི་དངོས་གྲུབ་སྟེར་བར་བྱེད་པའོ། །དེ་ལ་ནང་གསེས་སུ་བཞི་དང་དྲུག་
499

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དང་དེ་བཞིན་བརྒྱད་དང་བཅུ་དང་བཅས་བའི་ནོར་བརྒྱད་དང༌། ཁྱབ་བྱེད་གཅིག་བུ་གཅིག་
ནི་རིམ་པ༵ས་སོ་ཞེས་རིགས་ལྡན་རྣལ་འབྱོར་མ་སུམ་ཅུ་རྩ་བདུན་གྱི་དབྱེ་བའོ། །ཞེས་མདོར་
བསྟན་ནས་དེ་རྒྱས་པར་གསུངས་པ། དེ་ཡང་དམངས་མོ་སོགས་བཞི་ནི་སངས་རྒྱས་རིགས་
བཞིའི་ཡུམ་སྒྲོལ་མ་ལ་སོགས་པས་དབྱེ་བ་རྣམས་ཏེ་སླར་ཡང་དུས་ཏེ་དྲུག་ནི་སྒྲ་རྡོ་རྗེ་མ་
སོགས་བྱང་ཆུབ་སེམས་དཔའི་རིགས་ཀྱིས་རབ་ཏུ་དབྱེ་བ་རྣམས་སོ། །ཁྲོ་བོ་ཡི་ཡུམ་རྣམས་
ནི་ཕྱོགས་ཀྱི་སྟེ་བཅུས་རབ་ཏུ་དབྱེ་བ་དང༌། ས་སྟེང་གི་གནས་སུ་ཡི་དྭགས་ཀྱི་དབྱེ་བ་རྣམས་
ནཱི་ཙརྩི་ཀཱ་སོགས་རྣལ་འབྱོར་མ་རྣམས་ནི་དེ་བཞིན་བརྒྱད་ཡིན་ལ་དེ་དག་གི་རིགས་ཅན་
རྣམས་སོ། །ལྷ་མིན་དྭག་ཀྱང་ཀླ་ཀློ་སོགས་བརྒྱད་ཀྱིས་དབྱེ་བ་ནི་རབ་གཏུམ་མའི་རིགས་སུ་
གྱུར་པ་སྟེ། ལྷ་མིན་དེ་དག་གདེངས་ཅན་ཀླུའི་སྲིད་པར་གནས་པ་སྟེ་དེ་ལྟར་རིགས་སོ་དྲུག་
པོ་འདི་རྣམས་རྣལ་འབྱོར་པ་ཡིས་རིག་པར་བྱའོ། །གཅིག་པུ་གཅིག་ནི་སྣ་ཚོགས་ཡུམ་དང་
གཙོ་བོ་སྟེ་དེ་ནི་སྲིད་པ་གསུམ་གྱི་གནས་སུ་དཔལ་ལྡན་རྣལ་འབྱོར་མ་དང་རྣལ་འབྱོར་པའི་
རིགས་རྣམས་དྭག་གི་ཁྱབ་བྱེད༵་དེ་གཙོ་མོ་དང་བཅས་པས་རྣལ་འབྱོར་མ་སུམ་ཅུ་རྩ་བདུན་དུ་
འགྱུར་བ་ཉིད་དོ། །རྣལ་འབྱོར་མ་དེ་རྣམས་གནས་གང་དང་གང་དུ་གཙོ་ཆེར་བཞུགས་པ་
གསུངས་པ། ས་འོག་ཀླུའི་སྲིད་པ་རྣམས་སུ་ཁྱི་གདོང་མ་སོགས་གཏུམ་མོ་བརྒྱད་དེ། མི་ཡི་
འཇིག་རྟེན་ཕྱོགས་བཅུའི་དཀྱིལ་འཁོར་ལ་ནི་ཁྲོ་སྐྱེས་བཅུ་པོ་གནས་སོ། །ཡི་དྭགས་ཀྱི་
རིགས་ཞེས་བྱ་བ་ཙརྩི་ཀཱ་སོགས་ཡི་དྭགས་ཀྱི་འཇིག་རྟེན་དུ་སྟེ་ལྷ་མཆོག་འདོད་པ་ན་སྤྱོད་པ་
7དྲུག་གི་་གནས་སུ་སུ་སྒྲ་ཡི་རྡོ་རྗེ་མ་ལ་སོགས་པ་དྲུག་གནས་སོ། །ཚངས་པའི་ཡུལ་ས྄ ར་ཞེས་པ་
ཚངས་རིས་སོགས་གཟུགས་ཁམས་སུ་ས་སོགས་ཟད་པར་བསྒོམ་པའི་གནས་སུ་དཔ༵པ༷ ལ་ལྡན་
ཡུམ་བཞི་སྟེ། གཟུགས་མེད་ཁམས་ན་གཟུགས་མེད་ཅིང་སྟོང་པའི་ཁམས་དང་རྡོ་རྗེ་དབྱིངས་
ཕྱུག་མ་བཞུགས་པའོ། །རབ་མཆོག་མྱང་ངན་འདས་པ་ཞི་བའི་གྲོང་དུ་སྒྲིབ་བྲལ་གྱི་ཁམས་
500

དུས་འཁོར་དབང་ལེ་འགྲེལ
གསུམ་དག་གི་ཡུམ་གཅིག་མ་བཞུགས་ཏེ་དེ་ནི་ཡེ་ཤེས་ཀྱི་ཁམས་ཤེས་རབ་ཀྱི་ཕ་རོལ་ཏུ་ཕྱིན་
མའོ། །རྣལ་འབྱོར་མ་འདི་རྣམས་དམ་ཚིག་དྲལ་བ་རྣམས་ལ་རབ་ཏུ་ཁྲོས་པའི་ཞལ་རྣམས་
ཀྱིས་བསྐྲད་དབྱེ་སོགས་ལས་སྣ་ཚོགས་ཀྱིས་སྲོག་དང་ལུས་ཡང་དག་པར་སྡུད་པར་བྱེད་དེ།
དམ་ཚིག་དང་ལྡན་པ་ལ་དགྱེས་པ༵་རྣམས་ནི་དགའ་ཞིང་རྗེས་སུ་ཆགས་པའི་ཞལ་གྱིས་ཞི་
སོགས་ལས་ཀྱི་སྒོ་ནས་ཕུན་སུམ་ཚོགས་པ་སྟེར་ཞིང་ཀུན་ནས་རྗེས་སུ་སྐྱོང་བར་བྱེད་པ་ཉིད་
དོ་ཞེས་རྣལ་འབྱོར་མའི་རིགས་ངེས་པའོ། །དེ་ནས་རྣལ་འབྱོར་པ་རྣམས་ཀྱི་ལས་ཀྱི་ཕྱག་རྒྱའི་
དངོས་གྲུབ་ཀྱི་དོན་དུ་རྡོ་རྗེ་མཆོད་པའི་ངེས་པ་གསུངས་པ། འདིར་དབེན་པར་ཚོགས་ཀྱི་
འཁོར་ལོར་བྱེད་པའི་དུས་སམ། སྐྱེ་བོ་མེད་པར་ལམ་བསྒོམ་པའི་དུས་སུ་བུ་མོའམ་རྒན་
མོའམ་དར་མ་རྣམས་དང༌། ལུས་ནི་དྲི་མ་དང་བཅས་པས་མི་གཙང་བ་དང་བྲམ་ཟེ་མོ་དང་
རྒྱལ་རིགས་མོ་དང༌། རྗེའུ་མོ་དང༌། དམངས་མོ་དང༌། རིགས་དང་ཡུལ་གྱི་མཐར་སྐེས་
གདོལ་པ་མོ་རྣམས་སམ། མིག་དང་ལག་པ་དང་བྲལ་བ་དང་། རྣ་བ་དང་མཆུ་དང་སྣ་ནི་ཆད་
པ་མ༵་སོགས་ཡན་ལག་མ་ཚང་པ་རྣམས་ཀྱི་རིགས་མཐའ་དག་ལ་གཙང་དམེ་དང་བཟང་ངན་
བླང་དོར་དུ་མི་བྱ་བར་བྱང་ཆུབ་ཀྱི་སེམས་བདེ་བ་ཆེན་པོའི་རྒྱུ་རུ་མཆོག་གི་སྙིང་རྗེས་བསྟེན་
པར་བྱ་སྟེ། ཤེས་རབ་རྣམ་ཀུན་མཆོག་ལྡན་གྱི་སྟོང་གཟུགས་བརྟེན་པ་དང་། ཐབས་ཐིག་ལེ་
འཕོ་བའམ་འགྱུར་བ་མེད་པའི་བདེ་བ་ཉིད་ཀྱིས་ཐབས་ཤེས་མཉམ་པར་སྦྱོར་བའི་ཚུལ་གྱིས་
གསང་བའམ་རྡོ་རྗེའི་མཆོད་པས་མཆོད་པར་བྱ་སྟེ། ཀྱེ་རྒྱལ་པོ་ཟླ་བ་བཟང་པོ་སྔགས་ཀྱི་སློབ་
དཔོན་ནམ་རྣལ་འབྱོར་བ་མཆོག་གི་སྙིང་རྗེ་དང་བཅས་པའི་ཐུགས་དང་ལྡན་པ། ཁེངས་པ་ལ་
སོགས་པའི་སྐྱོན་གྱི་དྲི་མ་དག་དང་རྣམ་པར་བྲལ་ཞིང་བྱང་ཆུབ་ཀྱི་སྤྱོད་པ་ཚོགས་གསུམ་ལ་
རྗེས་སུ་ཞོན་པས་ཞེས་སྤྱོད་པ་དེ་ལ་གནས་པ་གང་ཞིག །ཁྱིམ་གྱི་འཆིང་བ་དང༌། ཕྱི་རོལ་གྱི་
གཡེང་བ་དང་རྫས་སོགས་ལ་ཆགས་པའི་འཆིང་བ་ཐམས་ཅད་ལས་རྣམ་པར་གྲོལ་བ་རྣམས་
501

風མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཀྱིས་སོ་ཞེས་པ་བཅོམ་ལྡན་འདས་ཀྱི་ངེས་པའོ། །ཐབས་ཤེས་མཉམ་པར་སྦྱོར་བ་རྡོ་རྗེའི་
མཆོད་པ་ལ་དགོས་པའི་ཕྱག་རྒྱ་བཞིའི་མིང་གསུངས་པ། འདིར་དམ་ཚིག་གི་འདས་པ་ལ་མིང་
རྣམ་པ་བཞི་ནི། དང་པོར་བུད་མེད་རྣམས་ནི་གསང་བའི་ཕྱག་རྒྱར་འགྱུར་ཏེ། དཱམ་ཚིག་གི་
འདུས་པ་ལ་ནི་དཔལ་ལྡན་སྐྱེས་པ་རྣལ་འབྱོར་པ་ནི་མཆོག་གི་ཕྱག་རྒྱ་ཞེས་བྱའོ། །དེ་དག་
ཕན་ཚུན་འདུས་ནས་རྩེད་མོའི་ཡན་ལག་ཙུམྤ་ན་སྟེ་འོ་བྱེད་པ་སོགས་ནི་ལས་ཀྱི་ཕྱག་རྒྱར་
འགྱུར་ཏེ། དབ༵ང་པོ་གཉིས་ཀྱི་སྦྱོར་བའི་བདེ་བ་རོ་མཉམ་པ་དག་གིས་ཆོས་ཀྱི་ཕྱག་རྒྱ་ཞེས་
སུ་བརྗོད་པའི་དམ་ཚིག་གི་སྐད་རྣམ་པ་བཞི་པོ་འདི་ནི་རྡོ་རྗེའི་མཆོད་པ་ལ་གསུངས་སོ། །ད་ནི་
ཕོ་ཉ་མོ་རྣམས་ཀྱི་དྲི་དང་ལུས་སོགས་ཀྱི་མཚན་ཉིད་གསུངས་པ། ཕོ་ཉ་མོ་རྣམས་དྭག་གི་དྲི་
མི་འདྲ་བ་ལྔ་པོ་འདི་དག་ལུས་དང་པདྨ་ལ་གནས་པའི་མཚན་ཉིད་དེས་དེ་དྭག་རྣམས་ཀྱི་
རིགས་ལྔ་གང་ཡིན་ཤེས་པར་བྱ་སྟེ། མཁའ་སོགས་ཁམས་ལྔའི་རང་བཞིན་ཡོན་ཏན་དབང་
གིས་འདི་ལྟར་མཁའ་ཁམས་ལས་བྱུང་བ་གླ་རྩི་ཡི་དྲི་དང་ནི། རླུང་ཁམས་པདྨ་ཡི་དྲི་དང༌། མེ་
ཁམས་གཅིན་གྱི་དྲི་དང༌། ཆུ་ཁམས་ཤཱའ མ་ཉའི་དྲི་དྭང༌། ས་ཁམས་རུལ་པའི་རྣག་གི་དྲི་
རྣམས་སོ། །དེ་ལྔ་རིམ་པ་བཞིན་དཔ༵ ལ་ལྡན་ཤིན་ཏུ་བཟང་མོ་ཞེས་བྱ་བ་སྟེ་དེ་ནི་རྡོ་རྗེ་
དབྱིངས་ཀྱི་དབང་ཕྱུག་མ་དང༌། པདྨའི་དྲི་བྲོ་བ་པདྨ་ཅན་ཞེས་བྱ་བ་ཉིད་དུ་ངེས་པར་འགྱུར་བ་
དང༌། གཅིན་གྱི་དྲི་ཅན་ནི་ཆུ་ལ་རྒྱུ་མ་སྟེ་དུང་ཅན་མ་དང༌། ཉ་ཤའི་དྲི་ནི་སྣ་ཚོགས་མ་ཞེས་བྱ
བ་དང་། རྣག་གི་དྲི་ནི་གླང་ཆེན་མ་ཞེས་བྱ་སྟེ་རིགས་ལྔའོ། །དེ་ལས་པདྨ་ཅན་ནི་དཔལ་ལྡན་
སྒྲོལ་མ་ཡི་རིགས་དང༌།དུང་ཅན་མ་གོས་དཀར་མོ་ཞེས་བྱར་འགྱུར་ཏེ། དེ་བཞིན་དུ་རིགས་
ཀྱི་དབང་གིས་སྣ་ཚོགས་མ་ནི་མཱ་མ་ཀཱི་དང༌། གླང་ཆེན་མ་ནི་སངས་རྒྱས་སྤྱན་མ་ཡ༷ང་ངོ༌། །དེ་
བཞིན་དུ་དྲི་ལྔ་དང་ལྡན་པའི་རྣལ་འབྱོར་པ་ཡང་ནི་རིགས་ལྔ་སྟེ་གླ་རྩིའི་དྲི་ནས་རྣག་གི་དྲིའི་
བར་གྱི་གོ་རིམ་བཞིན་སེང་གེ་དང་། རི་དྭགས་དང༌། རྟ་རུ་འགྱུར་ཏེ་ཁྱུ་མཆོག་དང༌། གླང་པོ་
502
tr---…………

དུས་འཁོར་དབང་ལེ་འགྲེལ།
ཆེ་ཡི་རིགས་ཀྱི་དབྱེ་བ་ལས་རིམ་བཞིན་མི་བསྐྱོད་པ༵་དང༌། དོན་ཡོད་གྲུབ་པ་དྲི་མེད་ནོར་
བུའི་ཕྱག་རིན་འབྱུང་དང༌། ཕྱག་ན་པདྨ་སྣང་བ་མཐའ་ཡས་དང༌། འཁོར་ལོ་ཅན་རྣམ་སྣང་གི་
རིགས་སོ། །དེ་ནས་དེ་རྣམས་ཀྱི་ལུས་ཀྱི་མཚན་ཉིད་གསུངས་པ། ཡ༷ན་ལག་རྣམས་མི་སྦོམ་
པར་ཕྲ་བ་དང་ལྡན་པ་དང་སྐྲ་རྣམས་ཉག་ཕྲ་ཞིང་རྐང་ལག་འཇམ་ལུ། སེམས་ཅན་རྣམས་ལ་
རང་བཞིན་གྱིས་མཉེས་གཤིན་པ་ནི་དཔལ་ལྡན་ཤིན་ཏུ་བཟང་མོ་ཞེས་པའི་རིགས་ཀྱི་མཚན་
ཉིད་དེ། དྲི་ནི་གླ་རྩི་དང་འདྲ་བ་གོང་དུ་བཤད་པ་བཞིན་གཞན་བཞི་ལའང་ཤེས་བར་བྱའོ། །
དེ་བཞིན་དུ་ཡན་ལག་ཅུང་ཟད་ཕྲ་བ་དྭང་ལྡན་པ་གང་ཞིག་ལུས་དང་ཡན་ལག་ཅུང་ཟད་རིང་
ཞིང་མིག་ནི་གཡོ་བ་མེད་ལ་སྐྲ་ནི་འཁྱོགས་པ་སྟེ་ལི་བ་པདྨ་ཅན་ནོ། །སྐྲ་ལི་བ་ཞེས་པ་འདི་
ལ་སྐྲ་མདོག་ཁམ་པ་སོགས་བཤད་ཚུལ་སྣ་ཚོགས་བྱས་པ་མཐོང་ཡང་དངོས་དོན་སྐྲ་རིང་པོར་
བཞག་ཚེ་ཚོམ་ཚོམ་ནས་གཅུས་ཤིང་བསྒྲིམ་པ་ལྟར་གྱུར་པ་དེ་ཡིན་པར་ངེས་སྙམ་དུ་སེམས་ཏེ་
གཞུང་གཞན་དུ་ནི་སྐྲ་གཡས་སུ་ལི་བ་ཞེས་དང༌། སྐྲ་གཡས་སུ་འཁྱིལ་བ་སོགས་གསུངས་པ་
དེ་ཡི་དོན་ཡིན་འདྲའོ། །ངོ་ཚ་བས་གཞེམ་བག་མེད་ཅིང་འདོད་པ་ཤུགས་དྲག་ལ་རྩོད་པ་མང་
པོ་བྱེད་པ་ལ་དགའ་ཞིང་སྐྲ་ནི་བོང་ཤིན་ཏུ་ཆུང་བ་དུང་ཅན་མ་ཡི་རིགས་སོ། །ལུས་བོང་རིང་
ཞིང་ཡ༷ན་ལག་ཐམས་ཅད་ཆ་ལག་ཡངས་པོར་རྫོགས་ལ་ངེས་པ༷ར་ལུས་དང་བསྐྱོད་པ་ཡ༷ ང་
བའི་སྤྱོད་ཡུལ་དང་ལྡན་ཞིང་སྐྲ་ནི་རིང་བ༵་སྣ་ཚོགས་མའོ། །འདིར་ཁ་ཅིག་ཡང་བ་དང་འོག་ཏུ་
སྲ་བའི་དོན་སྐྱེ་གནས་དམ་མི་དམ་ལ་བཤད་པའང་སྣང་ངོ༌། །ལུས་ཐད་ཀར་སྦོམ་ཞིང་བོང་
ཐུང་ལ་ཡན་ལག་མཁྲེགས་ཤིང་བརྟན་ལྡན་བསྐྱོད་ཁ་མི་ལང་བ་ཤིན་ཏུ་སྲ་བའི་སྤྱོད་ཡུལ་
ལམ་སྐྱེ་གནས་ཤིན་ཏུ་སྲ་བའི་ཡུལ་དང་ལྡན་ཞིང་སྐྲ་ནི་སྦོམ་པ་གླང་ཆེན་མ་སྟེ། འདི་དག་
སྒྲོལ་མ་སོགས་ལྷ་མོ་ལྔའི་རིགས་ཡིན་པ་ནི་གོང་དུ་སྨོས་ཟིན་པ་བཞིན་ནོ། །དེ་ལྟར་ཕོ་ཉ་མོ་
རྣམས་ཀྱི་རང་གི་རིགས་ཀྱི་མཚན་ཉིད་གཞན་དང་མ་འདྲེས་པར་ཚང་བ་དྭག་པའི་རིགས་ནི་
503

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཡུལ་དུས་གནས་སྐབས་འགའ་ཞིག་དག་ཏུ་འབྱུང་བ་འདིར་འགྱུར་གྱི། དུས་ཀུན་དུ་ནི་ལལ་
ཆེར་མཚན་ཉིད་འདྲེས་པའི་རིགས་སུ་འགྱུར་ཏེ་འོན་ཀྱང་ཤས་ཆེ་བའི་ཆ་ནས་རིགས་ངོས་
བཟུང་བར་བྱའོ། །དེ་ལྟར་ཕོ་ཉ་མོ་རྒྱས་པར་རིགས་སོ་དྲུག་དང་བསྡུ་ན་ལྔར་འདུ་བ་ཤེས་པར་
བྱའོ། །དེ་བཞིན་དུ་རྣལ་འབྱོར་པའི་རིགས་དག་ནི་སེང་གེ་དག་ཀྱང་འབྲོག་དགོན་པ་ནཱ་
གནས་ཤིང༌། གླ་རྩིའི་དྲི་དང་ལྡན་ལ་ལྟོས་པ་ཅན་གྱི་ཡུལ་དང་རྣམ་པར་བྲལ་ཏེ་རང་གར་མོས་
སུ་གནས་པ་དང་། གཞན་གང་ལ་ཡང་འཇིགས་པ་མེད་ལ་སྦྱིན་པ་གཏོང་བའི་ངང་ཚུལ་ཅན་
ནོ༑ ༑འདི་མི་བསྐྱོད་པའི་རིགས་ཡིན་ལ་གཞན་བཞི་ཀར་ཡང་དོན་གྲུབ་སོགས་གོང་བཤད་
ལྟར་ཤེས་པར་བྱའོ། །རི་དྭགས་ཀྱི་རིགས་ནི་པདྨའི་དྲི་དང་ལྡན་ཞིང་མགྱོགས་པར་འགྲོ་བ་
དྭང་ལྡན་པ་དང་མི་བརྟན་པར་འགྱུར་བར་བྱེད་པ་ཡིན་ཞིང་ལུས་དང་སེམས་ཡ༷ང་བའི་སྤྱོད་
ཡུལ་ཅན་བསྐྱོད་སླ་བ་དང༌། དཔེར་ན་རི་དྭགས་རྣམས་བཞིན་དུ་དོགས་པ་དང་བཅས་པ་སྐྲག་
པའི་སེམས་སུ་གྱུར་པ་ཅན་ཏེ། གཞན་ལ་ཤིན་ཏུ་འཇིགས་པའོ། །རྟ་ཡི་རིགས་ནི་ངེས་པར་
འདོད་པ་སྤྱོད་པ་ལ་སྲེད་པར་འགྱུར་ཏེ་གཞན་གྱི་དབང་དུ་གྱུར་པ་དང༌། གཅིན་གྱི་དྲི་བྲོ་བ་
དྭང༌། གཞན་དོན་གཉེར་བ་ལ་བརྩོན་པར་བྱེད་པའོ། །ཁྱུ་མཆོག་གི་རིགས་ནི་མིག་གི་ལྟ་
བའམ་འཛུམ་པ་དལ་བུར་བྱེད་པས་རེངས་པ་ལྟ་བུའི་ཕྱིར་ན་རེངས་པའི་མིག་དྭང༌། འགྲོས་
མི་མྱུར་ཞིང་ཤུགས་མི་དྲག་ལ་དལ་བུར་འཇམ་པོར་འགྲོ་བས། དམན་པ༷ར་འགྲོ་བ་དང་ལྡན་
པ་དང༌། བེམ་པོའི་རང་བཞིན་གྱི་ཡོན་ཏན་བླུན་པོ་དང་ལྡན་ལ་ཉ་ཡི་དྲི་རུ་འགྱུར་རོ། །གླང་
ཆེན་གྱི་རིགས་ནི་འདོད་པ་དང་ལྡན་ལ་ངེས་པར་དལ་བར་འགྲོ་བར་འགྱུར་ཏེ་རུལ་པ༵འི་དྲི་
དྭང་སེམས་ཤིན་ཏུ་རྨོངས་པ༵ འོ། །དེ་ལྟར་རྣལ་འབྱོར་པའི་རིགས་སུམ་ཅུ་རྩ་དྲུག་གི་དབྱེ་བས་
ཕྱེ་བ་རྣམས་སྭ་ཡི་སྟེང་གི་གནས་སུ་གནས་ལ་དེ་དག་གི་རིགས་ཀྱི་དྲི་ཡི་རང་བཞིན་ལྔ་པོ་དེ་
དག་ཡིན་ནོ། །དེ་དག་དྲི་གཞན་དང་མ་འདྲེས་པ་དག་པའི་རིགས་ཡིན་ལ། དྲི་ཕན་ཚུན་འདྲེས་
504

དུས་འཁོར་དབང་ལེ་འགྲེལ
པ་ལས་རིགས་མི་འདྲ་བ་དུ་མར་འགྱུར་རོ། །དེ་ལྟར་ཕོ་ཉ་མོ་དེ་རྣམས་དགྱེས་པ་སྐྱེད་བྱེད་རྡོ་
རྗེའི་མཆོད་པའི་དོན་དུ་འདོད་པའི་བསྟན་བཅོས་བདེ་ཞིང་ཆགས་པའི་ཡོན་ཏན་མང་པོའི་
གནས་སུ་གྱུར་པ་ནི་རྣལ་འབྱོར་པ་ཡིས་ཤེས་ཤིང་རིག་པར་བྱ་སྟེ། དེ་ཅིའི་ཕྱིར་ན། རྣལ་
འབྱོར་མ་དེ་དག་ལ་ཤཱིན་ཏུ་དགའ་བ་བྱས་ཀྱང་རྣལ་འབྱོར་པ༵་དེ་ལ། རྣལ་འབྱོར་མ་དེ་ཡིས་
རྣལ་འབྱོར་པ་དེ་དག་གིས་ཤིན་ཏུ་ཆགས་པར་གྱུར་པས་སྦྱོར་པས་མཆོད་པས་མཆོད་ནས་མ་
ཚིམ་བར་དུ་དངོས་གྲུབ་སྦྱིན་པར་མི་འགྱུར་ལ། འདོད་པའི་སྒྱུ་རྩལ་དང་ལྡན་པའི་རྡོ་རྗེའི་
མཆོད་པས་ཤིན་ཏུ་ཚིམ་པར་བྱས་ན་དངོས་གྲུབ་རྒྱ་ཆེན་པོ་སྦྱིན་པར་འགྱུར་བ་དེའི་ཕྱིར་འཇིག་
རྟེན་པའི་དངོས་གྲུབ་ཀྱི་དོན་དུ་འདོད་པའི་བསྟན་བཅོས་ཤེས་པར་བྱའོ་ཞེས་པ་ནི་ངེས་པའོ། །
དེ་ནས་ཕོ་ཉ་མོ་དྲུག་གི་རིགས་གསུངས་པ། མཛེས་མ་ཞེས་བྱ་བ་དང༌། དེ་བཞིན་ལྷ་མོ་དང་
ནི་ཤ་ཟ་མོ་དང་མི་མོ་དང་ནི་སྲིན་མོ་དང་ཀླུ་མོ་དག་སྟེ་རིགས་དྲུག་ཏུ་འགྱུར་རོ། །འདི་དག་
དངོས་ནི་མཛེས་མ་ཡེ་ཤེས་ཀྱི་ལྷ་མོ་དང་གཞན་སོ་སོའི་རིགས་དེ་དང་དེ་ཡིན་ཀྱང་འདིར་ནི་དེ་
དང་དེ་ཡི་རིགས་སུ་གྱུར་པའི་མི་ཡི་ཕོ་ཉ་མོའི་མཚན་ཉིད་གསུངས་པ་ཡིན་ལ། དེ་དག་རྡོ་རྗེ་མ་
དྲུག་གི་རིགས་སུ་གྱུར་པ་ཡིན་ཏེ། མཛེས་མ་དཔལ་ལྡན་ཆོས་ཀྱི་དབྱིངས་ཀྱི་རྡོ་རྗེ་མ་ཞེས་སུ་
འགྱུར་ཏེ་ཡོན་ཏན་དབང་གིས་ལྷ་མོ་ནི་སྒྲ་ཡི་རྡོ་རྗེ་མའོ། །ཤཱ་ཟྭ་མོ་ནི་དྲི་ཡི་རྡོ་རྗེར་འགྱུར་ཏེ་
མི་མོ་དག་ཀྱང་གཟུགས་ཀྱི་རྡོ་རྗེ་མ་ཞེས་པའི་རིགས་ཡིན་ནོ་ཀྱེ་མི་ཡི་དབང་པོ། རྒྱུད་གདུག་
པ་སྲིན་མོ་གང་ཡིན་པ་དེ་ནི་ངེས་པ༷ ར་རོ་ཡི་རྡོ་རྗེ་མ་དང་། ཀླུ་མོ་ནི་རེག་བྱ་རྡོ་རྗེ་མའོ། །དེ་
དྲུག་གི་མཚན་ཉིད་གང་དང་ཅི་ལྟ་བུ་ཞེ་ན། མཛེས་མ་ཞེས་བྱ་བ་ནི་སེམས་ཅན་ལ་ཕན་པ༵
བྱེད་མ། བླ་མས་རྗེས་སུ་བྱིན་པའི་བརྟུལ་ཞུགས་ཉེར་ལྔ་སོགས་ཀྱི་ངེས་པ༷་ལ་དགའ་བ་དང༌།
ཚུལ་ཁྲིམས་ཀྱི་སྡོམ་པ་དང་ཚུལ་བཞིན་ཡིད་ལ་བྱེད་པའི་རྣལ་འབྱོར་གྱི་བསམ་གཏན་བསྒོམ་
པའི་ངང་ཚུལ་ཅན་ནོ། །ལྷ་མོ་ནི་འདོད་པའི་ལོངས་སྤྱོད་སྣ་ཚོགས་ལ་ནི་རྗེས་སུ་ཆགས་པར་
505

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
འགྱུར་པའི་ངང་ཚུལ་ཅན་ཏེ། ལུས་དང་གོས་ལ་དྲི་མ་དང་ལྡན་ཞིང་ལྷག་མ་ཡི་ཟས་ལ་ལྷག་
པར་ཆགས་པ་ནི་ཤྭ་ཟ་མོའོ། །ཁ་ཅིག་ཤ་ཡི་དྲི་བྲོ་བ་དང་ལྡན་པར་ཡང་འཆད་དོ། །མི་མོ་ནི་
འདོད་པ་བསྟེན་པ་ལ་ལྷག་པར་རྗེས་སུ་ཆགས་པ་མའོ། །སྲིན་མོ་ནི་མི་ཡི་ཁྲག་དང་ཤ་ཁྲག་
ལ་མཆོག་ཏུ་དགའ་ཞིང་གཞན་གསོད་པའི་སེམས་དང་ལྡན་པ་མ་སྟེ། ཀླུ་མོ་དག་ཀྱང་འོ་མའི་
ཟྭས་ལ་དགའ་བ་དཀར་མངར་ལ་ལྷག་པར་སྲེད་པ་ཅན་ནོ། །དེ་ལྟར་རབ་མཆོག་ས་ཡི་སྟེང་
དུ་རིགས་དྲུག་གི་ཕྱག་རྒྱ་མ་དེ་དག་རྣལ་འབྱོར་པ་ཡིས་གནས་དང་ཉེ་གནས་ལ་སོགས་
སྙོམས་འཇུག་གིས་མཆོད་པར་བྱའོ། །རིགས་དྲུག་གི་ཕོ་ཉ་མོ་དེ་བཞིན་དུ་གཞན་དུ་ཙརྩི་ཀ་
ལ་སོགས་པ་རྣམས་དང༌། འདོད་མ་དང་ཕྱིར་འདོད་མ་ལ་སོགས་པའི་རང་བཞིན་རྣམས་ནི་
སྒྲུབ་ཐབས་ལེའུར་འཆད་འགྱུར་ལྟར་སོ་སོའི་ཁམས་དང་ཀུན་སྤྱོད་ཀྱི་རང་བཞིན་ཡོན་ཏན་
དབ༵ང་གིས་དེ་དང་དེའི་རིགས་སུ་གྱུར་པའི་དབྱེ་བ་རྣམས་ནི་རྣལ་འབྱོར་པ་ཡིས་རིག་པར་བྱ་
ལ་ཐམས་ཅད་མཆོད་པའི་སྒོ་ནས་བསྟེན་པར་བྱའོ། །དེ་ལྟར་ས་ཡི་སྟེང་གི་གནས་སུ་མཁའ་
ལ་སྤྱོད་པ་དང་ས་ལ་སྤྱོད་པ་རྣམས་ནི་རིགས་སུམ་ཅུ་རྩ་དྲུག་གི་དབྱེ་བས་ཕྱེ་བ་དེ་ལྟར་ངེས་
པའོ། །ད་ནི་རྒྱུད་སྟོན་པ་པོ་རྡོ་རྗེ་སློབ་དཔོན་དང་རྣལ་འབྱོར་པའི་བཟའ་བཏུང་དང་ཚོགས་ཀྱི་
འཁོར་ལོའི་དུས་སུ་མཆོད་པར་བྱ་བ་དམ་ཚིག་གི་རྫས་ཀྱི་ངེས་པ་གསུངས་པ། འདིར་ཆུང་
ཐམས་ཅད་ནི་ཤེས་རབ་ཡུམ་གྱི་རང་བཞིན་ཏེ་རྩ་ཁམས་བདེ་བའི་གྲོགས་ཡིན་ལ། དེ་ཡང་
སྦྲང་རྩི་དང་བཅས་པ་སྦྲང་ཆང་དང༌། བུ་རམ་ལས་སྐྱེས་པ་དང་། འབྲས་ལས་སྐྱེས་པ་འབྲས་
ཆང་ཞེས་སསམ་གཞན་ཡང་ཤིང་ལས་སྐྱེས་པ་ཞེས་ཏེ། དེ་ལས་གཞན་པའི་ནས་ཆང་ལ་སོགས་
པ་བཅོས་པ་དང་སྦྱར་པའི་ཆང་གི་རིགས་ཐམས་ཅད་ཕྱག་རྒྱ་དང་བྲལ་བའི་སློབ་དཔོན་དགེ་
སློང་ངམ་དགེ་ཚུལ་གང་ཞིག་འཐུང་བར་བྱེད་པ་དེ་ནི་མྱོས་པའི་ཡུལ་ཅན་དུ་འགྱུར་ལ། དེས་
བརྟུལ་ཞུགས་འཇིག་པས་དེ་ལྟར་ཆང་བག་མེད་པར་འཐུང་བ་དེ་ནི་བདུད་ཀྱི་ཚོགས་ཀྱིས་
506

དུས་འཁོར་དབང་ལེ་འགྲེལ།
བསྐོར་བ་ཉིད་དུ་གྱུར་པའོ། །གལ་ཏེ་ཚོགས་ཀྱི་འཁོར་ལོའི་དུས་སུ་ཡང་ཤེས་རབ་མེད་ན་ཆང་
བཏུང་བ་ལ་ཡང་དེ་ལྟར་བཀག་པར་བཤད་དོ། །དེ་ཕྱིར་ཤེས་རབ་མ་རྣམས་ལྷག་པར་ལྡན་པ་
ཚོགས་ཀྱི་འཁོར་ལོའི་དུས་སུ་དམ་ཚིག་གི་དོན་དུ་ཧ་ཅང་མྱོས་པར་མི་འགྱུར་བ་ཙམ་དུ་ཆང་
འཐུང་བ་ནི་སྡིག་པ༵འི་དྲི་མ་འཕྲོག་ཅིང་། དེ་ལྟར་དམ་ཚིག་གི་བཏུང་བ་བསྟེན་པའི་སྔགས་པ༵་
རྣམས་ལ། རྣལ་འབྱོར་མ་རྣམས་ཀྱིས་དངོས་གྲུབ་སྦྱིན་པར་འགྱུར་རོ། །དེའི་ཕྱིར་ཕྱག་རྒྱ་མ་
གང་སུ་ཡང་རུང་བ་ཆང་འཐུང་བའི་དུས་འདིར་ནི་དཀྱིལ་འཁོར་དང་ཚོགས་ཀྱི་འཁོར་ལོ་མེད་
ཅིང་དམ་ཚིག་གི་རྫས་གཞན་ཤ་ལ་སོགས་པ་རྣམ་པ༷ར་བྲལ་བ་སྟེ་མེད་ན་ཡང༌། བཏུང་པ༵འི་
སླད་དུ་ཆང་རབ་ཏུ་ཚོགས་པར་བྱ་སྟེ། རང་གིས་ཀྱང་གསུང་རྡོ་རྗེ་མཆོད་པའི་ཕྱིར་བཏུང་བར་
བྱའོ་ཞེས་མདོར་ན་ཤེས་རབ་མ་དང་ལྡན་པའི་སྐབས་སུ་དམ་ཚིག་གི་བཏུང་བ་ཚུལ་བཞིན་
བསྟེན་བྱར་གསུངས་སོ། །དེ་ཡང་རྣལ་འབྱོར་པའི་དམ་ཚིག་བཞི་ནི་བཏུང་བའི་དམ་ཚིག་ཆང་
ལྔ་དང༌། བཟའ་བའི་དམ་ཚིག་ཤ་ལྔ་བཟའ་བ་དང་། བདུད་རྩི་ལྔ་བཟའ་བ་གཉིས་སོ། །བྱ་
བའི་དམ་ཚིག་རིགས་ཅན་ལྔ་གང་ལ་ཡང་སྙོམས་འཇུག་བྱེད་པ་སྟེ། ཆང་དང་ཤ་དང་འཁྲིག་པ་
དང་བདུད་རྩི་བསྟེན་པ་བཞིའོ། །དམ་ཚིག་གི་རྫས་བསྟེན་པ་དེའི་ཕན་ཡོན་གསུངས་པ། ཀྱེ་
རྒྱལ་པོ་ཞེས་བོས་ནས་རི་བོང་མཚན་མ་སྟེ་ཁུ་བ་གཅིག་པུ་ཐམས་ཅད་དུས་སུའམ་དུས་ཀུན་
ཏུ་མི་འཕོ་བར་བསྟེན་པ་དག་གིས་འཆི་བའི་འཇིགས་པ་འཕྲོག་པར་བྱེད་ན། ཤེས་རབ་མའི་
ཆོས་འབྱུང་ལ་གནས་པའི་ཉིན་མོར་བྱེད་པ་རྡུལ་དང་བཅས་པ་འདྲེན་ཅིང་མི་འཕོ་བར་བྱེད་
པའི་རྣལ་འབྱོར་ལྡན་པ་དག་ནི་སྨྲོས་ཅི་དགོས་ཏེ་ཉི་ཟླའི་དངས་མ་དེ་དག་རླང་གི་སྟོབས་
ཀྱིས་བཟའ་བའམ་དྲངས་ཏེ་ཕྱིར་མི་འཕོ་བར་བྱའོ། །དེར་མ་ཟད་བྱང་ཆུབ་ཀྱི་སེམས་ཤེས་
རབ་མའི་མཁར་འཕོས་པ་རྡུལ་དང་བཅས་པ་བླངས་ཏེ་ཟོས་པས་ཀྱང་འཆི་བའི་འཇིགས་པ་
འཕྲོག་ནུས་སོ། །གཞན་ཡང་མི་བསྐྱོད་པ་དྲི་ཆུ་དང༌། དོན་ཡོད་གྲུབ་པ་རྐང་དང༌། རྒྱལ་བ་
507

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མཆོག་རྣམ་སྣང་བཤང་བ་དང་བཅས་པ་ཡི་བདུད་རྩི་ལྔའི་དངས་མ་རང་གི་ལུས་ལ་འཕོ་མེད་
དུ་བཅིང་བ་ནི་རྣལ་འབྱོར་ཅན་གྱི་བྱ་བ་སྟེ་མཆོག་གོ། །གཞན་དུ་ཉི་ཟླའི་དངས་མ་བཟའ་བར་
བྱས་ཏེ་བསྟེན་པས་ཀྱང་བཅུད་ལེན་གྱི་ཡོན་ཏན་འབྱུང་བ་དང༌། བདུད་རྩི་ལྔ་བསྟེན་པའི་
བཅུད་ལེན་རྣམས་ནང་ལེར་གསུངས་པ་ལྟར་དང༌། ཁྱི་དང་རྟ་དང་བ་ལང་དང་གླང་པོ་ཆེའི་ཤ་
དྭང་ལྡན་པ༵་འདི་དག་གཙང་དམེར་ཞེན་པའི་འདུ་ཤེས་ཀྱི་ཀུན་རྟོག་ངན་པའི་ཉོན་མོངས་པ་
རྣམས་ཀྱི་གཉེན་པོ་རྡོ་རྗེའི་དབྱུག་པ༵་ལྟ་བུ་སྟེ། ཟབ་མོ་སྔགས་ཀྱི་དགོངས་སྤྱོད་མི་ཤེས་པའི་
ཕྱུགས་ཀྱི་སྐྱེ་བོ་རྣམས་ལ་འཇིགས་པ་སྦྱིན་པར་བྱེད་པ་ཡིན་པས་འདི་དག་དང་དུ་ལེན་མི་ནུས་
པ་ཡིན་ཞིང༌། བཤང་གཅི་རྐང་དང་སྒྲོན་མ་ཤ་ལྔ་ནི་དམ་ཚིག་བརྒྱད་ཡིན་ལ། དེའི་བརྒྱད་པ་
སྔ་མ་བདུན་དངོས་སུ་སྨྲས་པ་ལས་གཞན་ནི་མི་རྣམས་ལ་ཤིན་ཏུ་འཇིགས་པ་དྲག་པོ་སྟེར་བ་
ཤ་ཆེན་ནོ། །དམ་ཚིག་བརྒྱད་པོ་དེའི་སྟེང་དུ་གཉིས་ནི་གོང་བཤད་ཉི་མ་དང་ཟླ་བའམ་ཁུ་བ་
དང་རྡུལ་ཡིན་ཏེ། དེ་ལྟར་སྒྲོན་མ་ལྔ་དང་བདུད་རྩི་ལྔ་པོ་འདི་དག་སྔགས་པ་རྣམས་ཀྱིས་
བརྟེན་བྱའི་དམ་ཚིག་གི་རྫས་ཁྱད་པར་ཅན་ཡིན་ནོ། །འདི་དག་སྔགས་ཀྱི་དགོངས་སྤྱོད་དང་
ལྡན་པས་ཇི་སྐད་བསྟན་པ་བཞིན་དུ་རང་གི་ནུས་པ་དང་ཚོགས་ཀྱི་འཁོར་ལོ་སོགས་ཀྱི་དུས་
དང་བསྟུན་ནས་དམ་ཚིག་གི་ཆོ་ག་བཞིན་དུ་སྤྱད་ན་དངོས་གྲུབ་ཀྱི་རྒྱུར་འགྱུར་གྱི་དེ་ལས་རྣམ་
པ་གཞན་དུ་གསང་བའི་སྤྱོད་པ་འཆལ་བ་ནི་བདུད་ཀྱི་ཕྱོགས་ཀྱིས་འཛིན་པར་འགྱུར་རོ་ཞེས་
པ་ནི་དེ་བཞིན་གཤེགས་པའི་ངེས་པའོ། །ད་ནི་རྣལ་འབྱོར་མ་རྣམས་ཀྱི་གཟུགས་ཡོངས་སུ་
བསྐྱུར་བའི་དམ་ཚིག་སུམ་ཅུ་རྩ་དྲུག་གསུངས་པ། ཁྱི་མོ་ནི་སྒྲོལ་མའོ། །དེ་བཞིན་རྟ་མོ་གོས་
དཀར་མོ། བ་ལང་མོ་མཱ་མ་ཀཱི། གླང་པོ་ཆེ་མོ་སྤྱན་མ། རྡོར་དབྱིངས་མ་ནི་རིགས་སོ་དྲུག་
སོགས་ཀྱི་གཟུགས་ཐམས་ཅད་འཛིན་པའོ། །ལུག་མོ་སྒྲ་རྡོ་རྗེ་མ་དང༌། ར་མོ་རེག་བྱ་རྡོ་རྗེ་མ་
དྭང༌། རི་དྭགས་མོ་རོ་རྡོ་རྗེ་མ་དང༌། བོང་བུ་མོ་གཟུགས་རྡོ་རྗེ་མ་དང་། ཕག་མོ་དྲི་རྡོ་རྗེ་མ་
508

དུས་འཁོར་དབང་ལེ་འགྲེལ།
དྭང་། རྔ་མོ་ཆོས་ཁམས་རྡོ་རྗེ་མ་སྟེ། སངས་རྒྱས་དང་བྱང་ཆུབ་སེམས་དཔའི་རིགས་ཀྱི་དབྱེ་
བས་འདི་དག་རྣམས་ཕྱོགས་ཞེས་པ་སྟེ་བཅུའོ། །སྲོག་ཆགས་འདི་རྣམས་ཐང་ལ་གནས་པའོ།།
དེ་བཞིན་དུ་ཆུ་སྲིན་ཀུམྦྷིར་ཞེས་པའི་མོ་ནི་ཙརྩི་ཀཱ་དང༌། མགྲོན་བུ་མོ་ནི་ཁྱབ་འཇུག་མ་དང༌།
ཀུ་ལླི་རྭ་ཀརྐཊ་མོ་ནི་ཕག་མོ་དང་། ཉ་མོ་གཞོན་ནུ་མ་དང་། ཆུ་སྲིན་མ་ཀཱ་ར་མོ་ནི་དབང་མོ་
དྭང༌། སྦལ་པ་མོ་ནི་ཚངས་མ་དང༌། རུས་སྦལ་མོ་ནི་དབང་ཕྱུག་མ་དང་། དུང་མོ་དཔལ་ཆེན་
མོ་སྟེ་ཆུ་ལ་སྤྱོད་པ་འབྱུང་པོ་ལས་སྐྱེས་པ་བརྒྱད་དོ། །བསེ་རུ་མོ་ནི་ཤིན་ཏུ་སྟོབས་མ་དང༌།
སྟག་མོ་ནི་རྨུགས་བྱེད་མ་དང༌། དོམ་མོ་རེངས་བྱེད་མ་དང༌། ནེ་ལེ་མོ་ནི་ང་རྒྱལ་མོའ མ་ཁེངས་
བྱེད་མ་དང་བཅས་པ་དང༌། འབྲི་མོ་ནི་རྡོ་རྗེ་ལྕགས་སྒྲོག་མ་དང༌། ཅེ་སྤྱང་མོ་ཁྲོ་གཉེར་ཅན་མ་
དང་ནི་སྲམ་མོ་འོད་ཟེར་ཅན་མ་དྭང༌། བྱི་ལ་མོ་ཙུནྡྲ་དང༌། འབྲོག་དགོན་པའི་ཁྱི་མོ་ཞེས་སྤྱང་
མོ་ཤིན་ཏུ་སྔོན་མོ་དྭང༌། འབྲོག་དགོན་པའི་སེང་གེ་མོ་ནི་དྲག་སྤྱན་མ་དང་བཅས་པ་རྣམས་ཁྲོ་
བོ་སྐྱེས་ཏེ། གོང་བཤད་ནོར་ཏེ་བརྒྱད་དང་བཤད་མ་ཐག་པ་བཅུ་སྟེ་འདི་དག་ནི་རིམ་བཞིན་
འབྱུང་པོ་ལས་སྐྱེས་པ་དང་ཁྲོ་བོ་ལས་སྐྱེས་པའོ། །གོ་དྷ་ནི་ད་བྱིད་མོ་སྟེ་ཁྱི་གདོང་མ་དང༌། ཁྱི་
བ་མོ་ཕག་གདོང་མ་དང༌། ཤཱ་ལི་ཛཱ་ཏ་ཀ་གོང་བཤད་ལྟར་ལ་ཅེ་སྤྱང་གདོང་མ་དང་། སྤྲེའུ་མོ་
སྟག་གདོང་མ་དང་ནི་རི་བོང་མོ་བྱ་རོག་གདོང་མ་དང༌། གཟུགས་མོ་ནི་བྱ་རྒོད་གདོང་མ་དང༌།
ཨི་ཥུ་ཀཱ་ནི་རྨིགས་པ་གོང་བཤད་ལྟར་མཁའ་ལྡིང་གདོང་མ་དང༌། རྩངས་པ་མོ་ནི་འུག་གདོང་
མ༵་སྟེ་བརྒྱད་ནི་ལྷ་མིན་ལས་སྐྱེས་པ་རྣམས་ཏེ། དེ་ལྟར་རྣལ་འབྱོར་མ་རྣམས་སོ་སོའི་དམ་ཚིག་
དང་གཟུགས་ཡོངས་སུ་བསྒྱུར་བ་སྟེ། ས་ལ་སྤྱོད་པ་དང་ཆུ་ལ་སྤྱོད་པའི་དམ་ཚིག་ངེས་པའོ། །
ད་ནི་མཁའ་ལ་སྤྱོད་པ་རྣམས་ཀྱི་དམ་ཚིག་གསུངས་པ། གོང་དུ་ཁྱི་སོགས་བཞི་པོ་ཇི་ལྟ་བ་
བཞིན་དུ་སྒྲོལ་མ་ལ་སོགས་པ་བཞི་པོ་ནི་ཁེངས་ལྡན་འདབ་ཆགས་ཙ་ཏ་ཀ་ཞེས་པ་རྭ་དང་
འབྲོས་ཁུག་རྟ་ཞེས་སུ་བསྒྱུར། འགྱུར་མངས་སུ་རྨ་བྱ་ཟེར་ཡང་སྔ་མ་ལེགས་ཏེ་ཁུག་རྟ་དང་ནི་
509

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ནེ་ཙོ་དང༌། ཁུ་བྱུག་དག་དང་ཤཱ་རི་ཀ་རི་སྐེགས་བཅས་རབ་ཏུ་གསལ་བར་ཆུ་ཡི་གཏེར་ཏེ་
བཞི་ནི་ཡུམ་བཞིའོ། །སྒྲ་རྡོ་རྗེ་ལ་སོགས་པ་དྲུག་ནི་གོང་གི་རིམ་པ་བཞིན་དུ།ལཱུ་བ་ཞེས་པ་
འབྲོས་གླ་བྱ་ཞེས་ཟེར་ཀྱང་རྭས་བྱ་ཝང་དུ་བསྒྱུར་བ་ལེགས་ཏེ་སྒྲ་རྡོ་རྗེ་མའོ། །དེ་བཞིན་རོ་ཡི་
ཕུག་རོན་དང་གཞན་པ་གཟུགས་ནི་བྱ་དཀར་ཞེས་བྱ་བ་དང༌། དྲིའི་ཙ་ཊ་ཀཱ་མཆིལ་བ་མོ་
དྭང༌། རེག་བྱའི་ངུར་བ་སེར་པོ་དང་ནི་ཆོས་ཁམས་རྡོ་རྗེ་མའི་དྭང་པ་སྐྱ་བོ་དང་དྲུག་གོ། །
དཔལ་ལྡན་ཙ་མུན་ཏྲི་སོགས་རྣལ་འབྱོར་མ་བརྒྱད་ནི་ཙ་མུན་ཏྲིའི་ཁྲུང་ཁྲུང་མོ་དང་། ཁྱབ་
འཇུག་མའི་ཁུ་བྱུག་མིག་ཅེས་པ་ཁུ་བྱུག་ཆེན་པོ་ཞེས་བཤད་པ་དང༌། ཕག་མོའི་རྭ་ཛ་ཀཱི་སྲིན་
བྱ་མོ་དང༌། གཞོན་ནུ་མའི་བྷ་གཱ་བ་ཏཱི་ཞེས་པ་སྐྱུང་ཀ་དང༌། དབང་མོའི་ཏི་ཏི་རི་སྲེག་པ་དང་།
ཚངས་མའི་བཞུད་ཞེས་པ་བྱ་དཀར་པོ་ལུག་ཙམ་པ་མགྲིན་པ་ན་དཀར་དམར་སེར་གསུམ་གྱི་
རི་མོའི་འཕྲེང་བ་ཡོད་པ་ཧ་ཧ་ཞེས་པའི་སྒྲ་འབྱིན་པ་ཞིག་ཡིན་ཅེས་བཤད། དབང་ཕྱུག་མའི་ཆུ་
ལྭ་འཇུག་པ༵་ནི་ཆུའི་བྱ་རོག་སྟེ་སོ་བྱ་རོག་པོ་ཟེར་བ་དེ་ཡིན་པར་བཤད་པ་དེ་དང་ནི། དཔལ་
མོའི་ཆུ་སྐྱར་ཏེ་བརྒྱད་དོ། །ཀཾ་ཀ་ཟེར་བ་བརྟག །དེ་ལྟར་སྔ་མ་ལཱ་བ་སོགས་རོ་སྟེ་དྲུག་དང་བཅུས་
པའི་ཁྲུང་ཁྲུང་སོགས་ནོར་ཏེ་བརྒྱད་པོ་རྣམས་ནི་རིམ་པ་ཡིས་ནི་རྡོ་རྗེ་མ་དྲུག་དང་རྣལ་འབྱོར་
མ་བརྒྱད་ཀྱི་དམ་ཚིག་གི་མཁའ་སྤྱོད་ཀྱི་རིགས་སུ་རིག་པར་བྱའོ། །དེ་བཞིན་ཁྲོ་སྐྱེས་བཅུའི་
དམ་ཚིག་བཅུ་ནི། རྨུགས་བྱེད་མ་བྱ་རོག་དང༌། རེངས་བྱེད་མ་བྱ་རྒོད་དང༌། ཁེངས་བྱེད་མ་
འུག་པ་དང༌། ཤིན་སྟོབས་མ་རིག་དྭགས་དགྲ་ཞེས་པ་ཧོར་བ་ཆེན་པོ་བྱ་རླག་དང༌། འོད་ཟེར་
ཅན་མ་གཙུག་ཕུད་ཅན་རྨ་བྱ་དང༌། ཁ་ཅིག་གིས་པུ་ཤུད་དུ་བཤད། ཁྲོ་གཉེར་ཅན་མའི་བྱ་
གག་ནི་ཁྱིམ་བྱ་དང༌། ཙུན་དྭའི་བྷེ་ཏྲ་ཞེས་པ་ཙ་ཀ་སྟེ་འགྱུར་མངས་སུ་བོང་ཁྲ་ཞེས་སུའང་
བསྒྱུར། ལྕགས་སྒྲོག་མའི་གྷ་རྭ་ཞེས་པ་འོལ་བ་དང༌། དྲག་སྤྱན་མའི་ཧོར་པ༵་བྱེའུ་ཁྲ་སྟེ་བྱེའུ་
གསོད་པའི་ཁྲ་ཡོངས་གྲགས་དང༌། ཤིན་ཏུ་སྔོན་མོའི་ལྗོན་ཤིང་དགྲ་ནི་བྱ་ཤིང་རྟ་མོ་སྟེ་མཆུས་
510
རྗེ་ཞབཞིན་

དུས་འཁོར་དབང་ལེ་འགྲེལ།
ཤིང་འབིགས་པར་བྱེད་པ་གཞན་ཏེ་ཁ་ཙིག་བྱ་རོག་འདྲ་བ་དེ་ལས་ཆེ་ཙམ་ཤིང་འབིགས་པ་
ཞིག་ཡོད་པར་ཡང་བཤད། དེ་བཅུ་པོ་ནི་ཁྲོ་བོ་ལས་སྐྱེས་ཁྲོ་བོ་ཡི་ནི་རིགས་སུ་འགྱུར་རོ། །
ཁྱི་གདོང་མ་སོགས་ལྷ་མིན་མོ་རྣམས་ཀྱི་དམ་ཚིག་གི་རྫས་བརྒྱད་ནི། ཁྱི་གདོང་མ་འདྲེ་བྱ་མིག་
སྔོན་དང༌། ཕག་གདོང་མ་ཡི་དཔལ་ལྡན་ཙྭ་ཀོ་ར་ཞེས་པ་ཟླ་བའི་བདུད་རྩི་འཐུང་བའི་རྒྱུ་
མཚན་གྱིས་དུག་ཞི་བར་བྱེད་པའི་བྱ་ཞིག་ཡིན་ལ་ཀུ་མུ་དའི་ཆུ་འཐུང་བའི་བྱ་སྐྱ་ག་འདྲ་བ་ཞིག་
རྒྱ་གར་ན་ཡོད་ཅེས་ཐར་ལོས་གསུངས་པ་དེ་དང༌། གཞན་དག་གོང་མོ་ལ་བཞེད་དེ་དེས་ཀྱང་
རུང་བ་འདྲའོ། །ཅེ་སྤྱང་གདོང་མའི་ཨ་ནི་ལ་མཁའ་ལྡིང་ཨ་ནི་ལ་ཡིན་ཡང་ཟེར། ནི་རིང་ཆ་
ཅན་དུ་བྱས་པ་ལྟར་ན་མི་སྔོ་བ་ཞེས་སུ་འགྱུར་ལ། སྒྲ་གཅིག་ཀྱང་དོན་ཐ་དད་ལ་འཇུག་པ་
ཡོད་པས། ཤིན་སྔོན་མའི་ཤིང་རྟ་འདྲེན་པའི་མཁའ་ལྡིང་མདོག་ལྔ་པ་དེ་ཡིན་པའི་ངེས་པ་མེད་
ལ༑ ཁ་ཅིག་གིས་བྱ་གོ་བོ་ཡིན་པར་ཡང་བཤད་པ་དང༌། སྟག་གདོང་མ་ཡི་གུ་དཱ་མུ་ཁ་ཞེས་པ་
བཤང་གདོང་དུ་བསྐྱུར་ཏེ་ཕ་ཝང་དང་། ཆག་འགྱུར་དུ་བ་གླུ་ལ་ཞེས་པ་བྱ་མ་བྱིས་ཡིན་པར་
བཤད། བྱ་རོག་གདོང་མའི་བུག་ཀི་ཞེས་པ་རྭ་འགྱུར་དུ་དུ་དཱ་པཱ་ཧ་ཞེས་ནེ་ཙོར་བྱས་ཀྱང་གོང་
དུའང་ཡོད་པས་བརྟག །བྱ་རྒོད་གདོང་མའི་རྐང་སྟེང་ཉལ་ཞེས་པ་ཊི་ཌི་བྷི་ག་སྟེ་བྱེའུ་ཅོ་ག་
དང་། ཁ་ཅིག་མཐིང་རིལ་ཡང་ཟེར། མཁའ་ལྡིང་གདོང་མའི་བྷེ་རུནྜ་ཞེས་པ་རྒྱ་མཚོ་ཆེན་པོར་
གནས་པའི་བྱ་ཆེན་པོ་བྲུན་ཤིན་ཏུ་དྲི་ཞིམ་པ་ཞིག་ཡོད་པར་བཤད་པ་དེ་དང༌། འུག་གདོང་
མའི་ཨཾ་བ་རཱི་ཀ་ཞེས་པ་འདི་ཡི་གསལ་ཁ་བཤད་པ་མ་མཐོང་ལ། ཁ་ཅིག་གིས་ཁྲུང་ཁྲུང་དུ་
རིགས་ཀྱང་སྔར་བཤད་པས་བརྟག་ཅེས་ཟེར། དེ་ལྟར་ཨམ་བ་རི་ཀ་ནི་བརྒྱད་པ་སྟེ་འདི་དག་
ལྷ་མིན་མོ་བརྒྱད་ཀྱི་དམ་ཚིག་མཆོག་གི་འདབ་ཆགས་སུ་འགྱུར་རོ་མི་ཡི་བདག་པོ་ཀྱེ་ཞེས་
བོད་པའོ། །འགྲེལ་བར་བྱ་རོག་གདོང་མ་ལ་སོགས་པ་ལྷ་མིན་མོ་རྣམས་ཀྱི་འདབ་ཆགས་
བརྒྱད་དུ་འགྱུར་རོ་ཞེས་གསུངས་པ་ནི་བྱ་རོག་གདོང་མ་དང་པོར་བྱས་ནས་བརྩི་བའི་དོན་ཡིན་
511

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ་མི་འདྲ་སྟེ། གོང་དུ་ཁྱི་གདོང་མ་ལ་སོགས་པ་ལྷ་མིན་རྣམས་ཀྱི་དམ་ཚིག་བརྒྱད་ནི་ཞེས་
གསུངས་པས། འདིར་ཕྱི་མ་འདབ་ཆགས་ཀྱི་གདོང་ཅན་བཞིས་མཚོན་ནས་བསྟན་པ་འདྲའོ་
སྙམ་མོ། །དེ་ལྟར་སུམ་ཅུ་རྩ་དྲུག་རིགས་ཀྱི་དབྱེ་བས་ས་ཡི་སྲིད་པ་འདི་ལ་གནས་པའི་ས་ལ་
སྤྱོད་པ་དང་མཁའ་ལ་སྤྱོད་པ་རྣམས་ཀྱི་རིགས་སུ་གྱུར་པའི་དམ་ཚིག་སྟེ་གོང་བཤད་དམ་
ཚིག་ས་སྤྱོད་མཁའ་སྤྱོད་སོ་དྲུག་བསྡོམས་པས། དམ་ཚིག་བདུན་ཅུ་རྩ་གཉིས་པོ་དེ་ཡི་ཤ་
མཐའ་དག་རྣམས་ནི་མཆོད་པའི་དུས་སུ་རྣལ་འབྱོར་པ་ཡིས་བཟའ་བར་བྱ་ཞིང་རྣལ་འབྱོར་
མ་རྣམས་ལ་ཚོགས་སུ་འབུལ་བར་བྱའོ། །རྣལ་འབྱོར་པ་རྨོངས་པས་སེམས་གཏི་མུག་པར་
གྱུར་པ་དག་ལས་རྣལ་འབྱོར་མ་རྣམས་ཀྱིས་ཤ་འདི་དག་ཚོགས་འཁོར་སོགས་ཀྱི་དུས་སུ་དམ་
ཚིག་གི་རྫས་སུ་བྱིན་པར་གྱུར་པ་གལ་ཏེ་སྤངས་ཤིང་མ་ཟོས་ན་ཀྱེ་མི་ཡི་བདག་པོ་དམ་ཚིག་
གི་རྫས་ལ་མི་གཙང་བར་བལྟས་ནས་སྨོད་ཅིང་འདོར་བའི་རྣལ་འབྱོར་པ་དེ་མྱུར་དུ་ཉམས་
པ༷ར་རབ་ཏུ་འགྱུར་རོ་ཞེས་གསུངས་ཏེ། སྔོན་པུ་ཧྲངས་ལོ་ཆུང་གི་སློ་མ་སྒོམ་ཆེན་ཞིག་འ་ཞ་རྒྱ་
གར་བརྩེགས་པ་དང་མར་པ་དོ་བ་སོགས་དང་འགྲོགས་ནས་བལ་པོ་ཕམ་མཐིང་པའི་དྲུང་དུ་
ཕྱིན་པའི་ཚེ། སྒོམ་ཆེན་དེ་མཁའ་འགྲོ་མའི་ཚོགས་གྲལ་དུ་བཅུག་ནས། མཛེ་བོའི་ཤ་བྱིན་པ་
སྐྱུག་བྲོ་ནས་མ་ཟོས་པས་ཞོ་བྱིན་པ་འཐུངས་སོ། །དེ་བླ་མ་ལ་ཞུས་པས་བོད་ངན་པ་དངོས་
གྲུབ་ལེན་མ་ཤེས་ཞེས་གསུངས་ཏེ། ཞོ་དེ་ཁོ་རང་གི་ཀླད་པ་ཡིན་པར་འདུག་སྟེ་དེ་མ་ཐག་ཤི་
ཞེས་གྲགས་པ་སོགས་འདི་འདྲའི་ལོ་རྒྱུས་དུ་མ་ཡོད་པ་ལྟ་བུའོ། །དེ་ནས་ལུས་ཀྱི་ཆ་ཤས་ཀྱི་
དམ་ཚིག་གི་མཆོད་པ་གསུངས་ཏེ། སོ་དང་སྐྲ་དང་པ༵ གས་པ༵་ལ་སོགས་པ་ཤཱ་དང་བཅས་པ་
དང་། ཆུ་རྒྱུས་དང་བཅུས་པ་དང༌། རུས་པ་དང་། སྙིང་ངམ་གྲོད་པ་ཡང་ཟེར་བ་དང༌། པདྨ་སྟེ་
སྐྱེ་གནས་དང༌། ཤིག་དྭང༌། བ་སྤུ་དང༌། ལུས་ཀྱི་སྲིན་བུ་དག་དང་ཀྱེ་རབ་མཆོག་མི་ཡི་
བདག་པོ་གློ་བ་དང༌། རྒྱུ་མ་དང་། ཆུ་སོ་སྟེ་ཆུ་ལམ་དག་དང༌། འགྱུར་གཞན་དུ་རྫི་ཤ་ཡང་
512

དུས་འཁོར་དབང་ལེ་འགྲེལ།
ཟེར་ལུས་ཀྱི་བད༵་ཀན་བེ་སྣབས་ཀྱི་རྣམ་པ་དང་འགྱུར་གཞན་ཀླད་པའང་ཟེར། མཁྲིས་པ༵་
དང༌། ལུས་ཀྱི་ཆུ་དྭང་འགྱུར་གཞན་མཆིན་པའང་ཟེར། རྣག་དང་ཁམས་སྣ་ཚོགས་པའི་ལུས་
ལ་གནས་པ༵་ཁྲག་དང༌། རྔུལ་དང༌། ཚིལ་བུ་དང༌། མཆི་མ་དྭག་དྭང༌། མཆིལ་མ་དང༌།
སྣབས་དང་། དྲི་ཆུ་དང་། ཆུ་སེར་དང༌། སྣུམ་ཞག་དང༌། ལུས་ཀྱི་སྣ་ཚོགས་པའི་ཁམས་ལ་
གནས་པའི་ཁ་དོག་སྣ་ཚོགས་དང༌། དྲི་སྣ་ཚོགས་དང་། བཤུང་བ་དང་། ལྕེ་དང་མིག་དང་རྣ་
བ༵་དང༌། སྣ་དང་རི་བོང་ཅན་ཁུ་བ་དང་བཅས་པ་དང༌། ཉིན་བྱེད་རྡུལ་ཏེ་དམ་ཚིག་གི་རྫས་
འདི་རྣམས་ཀྱིས་ལྷ་རྣམས་ལ་ཚོགས་ཀྱི་འཁོར་ལོའི་དུས་སུ་རྣལ་འབྱོར་པ་རྣམས་ཀྱིས་སྦྱང་
རྟོགས་སྦར་བས་བདུད་རྩིར་བྱས་ནས་མཆོད་པ༵ ར་བྱའོ། །དེ་ལྟར་ལུས་ལས་བྱུང་བའི་མཆོད་
པ་དེ་ཉིད་ས་བོན་གྱི་ཡི་གེ་སོ་དྲུག་དང༌། ཐབས་ཤེས་ཀྱི་རིགས་སོ་དྲུག་དང༌། བྱང་ཆུབ་ཀྱི་
ཆོས་རྣམས་སུ་རྣམ་པར་དག་པ་གསུངས་པ་ནི། སུམ་ཅུ་རྩ་དྲུག་གི་ཡི་གེ་རྣམས་ནི་ནམ་མཁའ་
སོགས་ཀྱི་རང་བཞིན་གྱི་ཡོན་ཏན་དབ༵ང་གིས་ཁམས་སོ་དྲུག་གི་ས་བོན་དུ་གྱུར་པ་སྟེ། ང་གྷ་
ག་ཁ་ཀ །ནམ་མཁའ་དང༌། དེ་བཞིན་ཉ་སོགས་ལྔ་རླུང༌། ཎ་སོགས་ལྔ་མེ། མ་སོགས་ལྔ་ཆུ
ན་སོགས་ལྔ་ས། རྐ་ཤ་ཥ་ལྤ་ས། ཧ་ཡ་ར་ཝ་ལ་ཀྵ་རྣམས་ཡེ་ཤེས་ཀྱི་ཁམས་ཏེ་སྡེ་པ་དྲུག་གི་ཡི་
གེ་སུམ་ཅུ་དང་ཧ་སོགས་བཅས་སོ་དྲུག་གོ། །འདི་དག་གསལ་བྱེད་ཐབས་ཀྱི་ཆ་ནས་བསྟན་
པའི་ཤེས་རབ་རྣལ་འབྱོར་མ་རྣམས་ཀྱི་ས་བོན་ཏེ། ཁྱབ་བྱེད་བཅོམ་ལྡན་འདས་མ་དང་བཅས་
པའི་སུམ་ཅུ་རྩ་བདུན་ནི་བྱང་ཕྱོགས་སོ་བདུན་རྣམས་གང་ངོ་། །ཤེས་རབ་དབྱངས་ཀྱི་ཆ་ནས་
བསྟན་པའི་རྣལ་འབྱོར་པའི་རིགས་སོ་དྲུག་གི་ས་བོན་ནི། ཨ་ཨཱ་ཨི་ཨཱི་རྀ་རཱྀ་ཨུ་ཨཱུ་ལྀ་ལཱྀ་ཨཾ་
ཨཿཞེས་རྩ་བའི་དབྱངས་རིང་ཐུང་དང༌། ཨ་ཨཱ་ཨེ་ཨཻ་ཨར་ཨཱར་ཨོ་ཨོཾ་ཨལ་ཨཱལ་ཨཾ་ཨ༔ ཞེས་
ཡོན་ཏན་དང་འཕེལ་བའི་དབྱངས་ཐུང་རིང་དང༌། ཧ་ཧྭ་ཡ་ཡཱ་ར་རཱ་ཝ་ཝཱ་ལ་ལཱ་ཧཾ་ཧཿ ཞེས་པ་
བསྒྱུར་བའི་དབྱངས་ཐུང་རིང་བཅུ་གཉིས་ཏེ་སོ་དྲུག་ཏུ་འགྱུར་རོ། །དེ་ལྟར་ཁྱབ་བྱེད་གཙོ་བོ་
513

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཡབ་ཡུམ་བཅས་པའི་སོ་བདུན་ནི་བྱང་ཆུབ་ཕྱོགས་ཀྱི་ཆོས་རྣམས་ཀྱང་ཡིན་ནོ། །དེ་བཞིན་དུ་
གཞི་དུས་སུ་སུམ་ཅུ་རྩ་དྲུག་ཁམས་ཀྱི་དབྱེ་བ་མཐའ་དག་ལུས་ལ་གནས་པའི་ཐབས་ཤེས་ཀྱི་
རིགས་སོ་དྲུག་དྭང་དེ་དག་གི་མཚན་མ་སོ་དྲུག་དང་ཕྱག་རྒྱ་སོ་དྲུག་དང༌། སུམ་ཅུ་རྩ་དྲུག་གི་
རིགས་ཀྱི་རྣལ་འབྱོར་རྒྱུད་ནི་ས་གཞི་དྭག་ལ་གནས་པ་རྣམས་ཏེ་ཀ་རྡོ་རྗེ་ལ་སོགས་པའི་རྒྱུད་
ཀྱི་རིགས་སོ་དྲུག་གོ། །འདིར་ནི་དེ་བཞིན་དུ་རྣལ་འབྱོར་མ་རྣམས་ཀྱི་རྒྱུད་ཀྱང་སོ་དྲུག་ཏུ་
རིགས་པར་བྱ་ལ། རྣལ་འབྱོར་དང་རྣལ་འབྱོར་མའི་རིགས་ཀྱི་རྒྱུད་སོ་དྲུག་ཏུ་བཤད་པ་དེ་དག་
རང་རང་གི་རིགས་གཙོ་བོ་གཞན་དང་མ་འདྲེས་པ་དག་པའི་རིགས་ཀྱི་དབང་དུ་བྱས་པ་ཡིན་
གྱི༑ དེ་ལས་འཕྲོས་པའི་རྒྱུད་ལྷག་མའི་རིགས་ནི་མ་འདྲེས་པའམ་དག་པའི་རིགས་སུ་མི་
འགྱུར་ཏེ། ས་བོན་ཡང་མ་འདྲེས་པ་རྩ་པའི་ཡི་གེ་སོ་དྲུག་གི་ཚུལ་ཅན་མ་ཡིན་པར་གསལ་བྱེད་
སྣ་ཚོགས་འདྲེས་པའི་ཆོས་ཅན་ཉིད་ཀྱི་ཕྱིར་རོ། །དེས་ན་ལྷ་དང་སྔགས་ཀྱི་རྒྱུད་རྣམས་ནི
རིགས་གཅིག་ལས་ལྔ་ལ་སོགས་པ་ནས་བསམ་ཡས་སྒྱུ་འཕྲུལ་དྲྭ་བའི་རིགས་ཀྱི་བར་དུ་
འགྱུར་བས་ཚད་མེད་དེ། དེ་མཚོན་བྱེད་ས་བོན་གྱི་ཡི་གེ་ཡང་རྩ་བ་དབྱངས་གསལ་གྱི་ཡི་གེ་
སུམ་ཅུ་སོ་དྲུག་པ་མཚན་གཉིས་པོ་ཕན་ཚུན་འདྲེས་པ་ལས་རྣམ་པ་ཤིན་ཏུ་མང་པོར་འགྱུར་
བའི་ཚུལ་གྱིས་མཚོན་ནས་ཤེས་པར་བྱའོ། །དེ་ལྟར་རིགས་ཐམས་ཅད་ཀྱི་ཁྱབ་བདག་རིགས་
སུམ་ཅུ་རྩ་དྲུག་གི་དཀྱིལ་འཁོར་བྲི་བ་དང་རྣལ་འབྱོར་མ་རྣམས་མཆོད་པ་ནི་ཟླ་བ་སོ་སོའི་ཉ་
ལ་བྱའོ་ཞེས་པ་ནི་བཅོམ་ལྡན་འདས་ཀྱི་ངེས་པའོ། །དེ་ནས་ཚོགས་ཀྱི་འཁོར་ལོ་འདུས་པ་ལ་
མཆོད་པའི་རྣམས་གྲངས་གཞན་ཡང་གསུངས་པ། ཆུ་གཙང་མས་བཀང་བའི་སྣོད་དྭང༌། དེ་
བཞིན་མཆོད་ཡོན་དང་དྲི་དང་། སྤོས་དང་། མེ་ཏོག་དང་ནི་འབྲས་བུ་དང་འབྲུ་མ་ཉམས་པ༵་
ཡི་སྣོད་དང་། མར་མེ་དང་། ལྷ་བཤོས་དག་དང༌། འདིར་ནི་ན་བཟར་འགྱུར་ཏེ་བཅུ་པོ་དེ་
རྣམས་སྣོད་བཅུར་བཤམས་པ་ནི་ཚོགས་ཀྱི་འཁོར་ལོ་ལ་འདུས་པ་དང་དཀྱིལ་འཁོར་གྱི་
514

དུས་འཁོར་དབང་ལེ་འགྲེལ།
འཁོར་ལོའི་ལྷ་རྣམས་དྭག་ལ་ཡང་མཆོད་པའི་དོན་དུ་འབུལ་བར་བྱ་སྟེ་ཕྱིའི་མཆོད་པའོ། །དེ་
བཞིན་དུ་ནང་གི་མཆོད་རྫས་རྣམ་པ་བཅུ་ནི། རྡོ་རྗེ་ལུས་ལས་བྱུང་བ་ཁུ་བ་དང་ནི་གཅིན་དང་
རྐང་དང་བཤང་བ་དག་དང་ཤྭ་དང་མཆིན་པ་དག་དང༌། མཁྲིས་པ་དང༌། ཁྲག་དང་ནི་རྒྱུ་མ
དང་པ༵གས་པ༵་རྣམས་ནི་ཀྱེ་རྒྱལ་པོ་མཆོད་པའི་དམ་རྫས་རྣམ་པ་བཅུ་རུ་འགྱུར་ཏེ་ཚོགས་ཀྱི་
འཁོར་ལོ་ལ་མི་དང་ལྷ་རྣམས་འདུས་པ༵་དག་ལ་ཡང་མཆོད་པར་བྱའོ། །མཆིན་པ་ཞེས་པ་ལ་
ཁ་ཅིག་སྙིང་དང་ཁ་ཅིག་མཚེར་པ་ཞེས་འདོན་པར་སྣང་ངོ༌། །དེ་ནས་སྒྲོལ་མ་ལ་སོགས་པའི་
རིགས་ལས་སྐྱེས་པའི་རྣལ་འབྱོར་མ་རྣམས་ཀྱི་མཚན་མ་གསུངས་ཏེ། མཚན་མ་འདི་དག་གིས་
རྣལ་འབྱོར་མ་དེའི་རིགས་ཤེས་པར་འགྱུར་བས་ན། ཚོགས་ཀྱི་འཁོར་ལོ་ལ་འདུས་པའམ།
གཞན་གྲོང་ངམ་གྲོང་ཁྱེར་དུ་གནས་པའི་རྣལ་འབྱོར་མ་རྣམས་ཀྱི་དཔྲལ་བའམ། ཕྲག་པ་
གཡས་གཡོན་ནམ། དཔྱི་གཡས་གཡོན་ཏེ་ལུས་ཀྱི་གནས་ལྔ་རུ་ཤ་མདོག་མི་འདྲ་བའི་མཚན
མའམ། གང་ཡང་ལག་པའམ་རྐང་པའི་གནས་སུ་རང་རང་གི་མཚན་མའི་རི་མོ་ཡོད་པ་དེས་
རྣལ་འབྱོར་མའི་རིགས་དེ་ཉིད་ཤེས་པར་གྱུར་པས་དེའི་ཆེད་དུ་སྐྱེས་པ་དང་བུད་མེད་ཀྱི་མཚན་
ཉིད་བརྟག་པ་བསླབ་ནས། ལག་རིས་སོགས་བརྟག་པ་ལ་ཞུགས་པའི་ཐབས་དེས་བུད་མེད་
རྣམས་ཀྱི་རང་རང་གི་ལག་པ་བསྟན་ནས་མཚན་ཉིད་རྟོགས་སུ་འཇུག་པ་ན། ལག་རིས་བརྟག་
པ་དེའི་ཟོལ་གྱིས་རང་གིས་བརྟག་བྱ་རྣལ་འབྱོར་མའི་མཚན་མ་བུད་མེད་དེའི་ལུས་སམ། རྐང་
ལག་གི་མཐིལ་ན་གནས་པ་དང༌། མོ་རང་གི་ཁྱིམ་དུ་རིགས་ཀྱི་མཚན་མ་གང་དང་གང་འབྲི་
བའི་མཚན་མ་ལས། རྣལ་འབྱོར་མའི་མཚན་ཉིད་རིག་པར་བྱའོ། །དེ་ལ་རྣལ་འབྱོར་མ་རྣམས་
ཀྱི་མཚན་མ་ནི་འདི་ཡིན་ཏེ། རྡོ་རྗེ་ནི་རྡོ་རྗེ་དབྱིངས་ཀྱི་དབང་ཕྱུག་མའི་མཚན་མའོ། །མཚན་
མ་དེ་གོང་བཤད་སྐྱེ་བའི་གནས་ལྔར་ཤ་ཡི་ཁ་དོག་མི་འདྲ་བའི་རྣམ་པ་རྡོ་རྗེ་ལྟ་བུ་ཡོད་པའམ།
རྐང་ལག་གི་མཐིལ་ཆ་རྡོ་རྗེའི་རི་མོ་གསལ་བར་ཡོད་པ་མཐོང་ན་དེ་ནི་ནམ་མཁའི་ཁམས་རྡོར་
515

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དབྱིངས་མའི་རིགས་ཅན་མར་ཤེས་པར་བྱ་བ་དང་ནི། དེ་བཞིན་དུ་སྦྱར་ཏེ་སྒྲོལ་མའི་རལ་གྲི་
དང་། གོས་དཀར་མོའི་མདའམ་རིན་པོ་ཆེ་དང༌། མཱ་མ་ཀིའི་པདྨ་འདབ་མ་བརྒྱ་བ་དང་ཇོ་
འགྱུར་བརྒྱད་པ་ཞེས་སོ། །མཚན་མ་ལྔ་པ༵་སངས་རྒྱས་སྤྱན་མའི་འཁོར་ལོའི་མཚན་མ་སྟེ། དེ་
ལྟར་རླུང་མེ་ཆུ་སའི་རིགས་ལས་སྐྱེས་པ་ལྔའི་མཚན་མ་ཤེས་པར་བྱའོ། །དེ་བཞིན་དུ་ཡུལ་དྲུག་
གི་རིགས་རྡོ་རྗེ་མ་དྲུག་གི་མཚན་མ་ནི། སྒྲ་རྡོ་རྗེ་མའི་རྒྱུད་མངས་དང་ནི། གཟུགས་རྡོ་རྗེ་མའི་
མེ་ལོང་དང༌། རོ་རྡོ་རྗེ་མའི་སྣོད་དུ་འགྱུར་ཏེ་ཀྱེ་མི་ཡི་བདག་པོ་དྲི་རྡོ་རྗེ་མའི་མེ་ཏོག་ཕྲེང་བ་
དྭག་དང་རེག་བྱ་རྡོ་རྗེ་མའི་གོས་དང་མཚན་མ་དྲུག་པ༷་ནི་ཆོས་ཁམས་རྡོ་རྗེ་མའི་ཆོས་འབྱུང་སྟེ་
མཚན་མ་འདི་དག་ངེས་པར་ལག་པའི་མཐིལ་དུ་ཡོད་པར་འགྱུར་ཏེ་སྒྲ་ཡི་རྡོ་རྗེ་ལ་སོགས་པ་
དྲུག་གི་མཚན་མའོ། །ལག་མཐིལ་ནི་གཙོ་བོར་མཚོན་པ་སྟེ་སྐྱེ་བའི་གནས་ལྔ་དང་མཐིལ་བཞི་
གང་དུ་ཡོད་ཀྱང་འདྲའོ། །དེ་བཞིན་དུ་ཙརྩི་ཀཱའི་གྲི་གུག་ལ་སོགས་པ་སྟེ་ཁྱབ་འཇུག་མའི་
བུམ་པ་ཞེས་དང༌། དེ་བཞིན་དུ་ནི་བཅུ་གཟར་ཞེས་བཅུ་བར་བྱེད་པའི་གཟར་བུའོ། །གཞོན་
ནུ་མའི་རིགས་ཅན་གྱི་གོས་ནི་མདོག་སེར་པོ་དང༌། དབང་མོའི་ཁབ་བམ་ཡང་ན་ཐོ་བ་སྟེ་ཁ་
ཅིག་དབུར་ཐེ་ཞེས་ཤོག་ཤོག་སོགས་དབུར་བའི་རྡོ་བ་ལྟ་བུ་ལ་ཡང་འཆད། དེ་ལྟ་བུའི་མཚན་
མ་ལག་མཐིལ་སོགས་སུ་རབ་ཏུ་གསལ་བར་འགྱུར་ཞིང༌། ཚངས་མའི་ནི་ངེས་པ་དྭག་ཏུ་ཉ་
ཡི་རྒྱ་དང་། དྲག་མོའི་རྩེ་གསུམ་སྟེ་དཔལ་མོའི་མཚན་མ་ནི་ཐམ་བརྒྱད་པ་ཡིན་ལ་དེ་ནི་རྡོ་བ་
གྲུ་བཞི་པར་འགྱུར་ཏེ། ཞེས་པ་ལ་རས་སོགས་ཆུ་བླུག་ནས་བརྡུང་བའི་གཞི་རྡོ་འཇམ་གྲུ་བཞི་
ཡིན་ཅེས་སྔ་མ་དག་ཟེར། ཀྱེ་མི་ཡི་བདག་པོ་མཚན་མ་བརྒྱད་པོ་དེ་རྣམས་ནི་འབྱུང་པོ་ལས་
སྐྱེས་པ་ཙརྩི་ཀཱ་སོགས་རྣལ་འབྱོར་མ་བརྒྱད་རྣམས་ཀྱི་མཚན་མའོ། །དེ་ནས་རྨུགས་བྱེད་ལ་
སོགས་ཁྲོ་སྐྱེས་རྣམས་ཀྱི་མཚན་མ་གསུངས་པ། རྨུགས་བྱེད་མའི་དམར་པོ་བྱུག་པའི་སྣོད་
ཉིན་མོར་བྱེད་པ་དང་མཚུངས་པ་དམར་པོ་ཟླུམ་པོའོ། །འདི་སྨུག་རྩིའི་སྣོད་དེ་འཁུར་བ་
516

དུས་འཁོར་དབང་ལེ་འགྲེལ།
སོགས་སུ་བྱུག་རྒྱུའི་རྒྱ་སྐྱེགས་སོགས་ཚོན་བཞག་པའི་སྣོད་དོ། །རེངས་བྱེད་མའི་དཱར་གྱི་སྲིན་
བུ་དང༌། ཁེངས་བྱེད་མའི་ཀུ་ཤཱ་དང༌། ཤིན་སྟོབས་མའི་ཆུ་གྲི་དྭང་ནི་འོད་ཟེར་ཅན་མའི་
མཐིལ་ལྷམ་དྭག་དང་ཙུན་དཱའི་སྐྲ་འབྲེག་པའི་སྤུ་གྲི་ཞེས་བྱ་བ་དང༌། དེ་བཞིན་དུ་ཁྲོ་གཉེར་
ཅན་མའི་ཤིང་ལྷམ་དྭག་དང༌། རྡོ་རྗེ་ལྕགས་སྒྲོག་མའི་གདུགས་དང་ནི། དྲག་སྤྱན་མའི་ཏོག་
ཙེ་སྟེ་ས་བརྐོ་བའི་འཇོར་དང་ནི་ཤིན་ཏུ་སྔོན་མོའི་འོད་མའི་དབྱུག་པ་སྟེ། ཁ་ཅིག་སྨྱུག་གླིང་དུ་
ཡང་བཤད། དེ་ལྟར་ཁྲོ་སྐྱེས་རྣམས་ཀྱི་རང་རང་གི་མཚན་མ་བཅུ་རུ་རབ་ཏུ་འགྱུར་རོ། །
འགྲེལ་པར་རྣམ་གཉིས་ལས་ཀྱི་དབང་པོ་རྣམས་ཀྱིའོ་ཞེས་པའི་དོན་ལས་དབང་ལྔ་ལ་དབྱེ་བ་
བཅུར་བྱས་པ་རྣམ་པར་དག་པ་སྟེ། ལྕེ་དང་ལྕེའུ་ཆུང་ལག་པ་གཉིས། རྐང་པ་གཉིས། བཤང་
ལམ་གཡས་གཡོན་གཉིས་གཅི་བ་དང་ཁུ་བའི་རྩ་ལ་དབྱེ་བས་བྱ་བ་རྣམས་སོ། །དེ་བཞིན་དུ་
ལྟ་མིན་རྣམས་ཀྱི་མཚན་མ་ནི། ཁྱི་གདོང་མའི་བ་ལང་གི་རྭ་དང༌། ཕག་གདོང་མའི་སའི་ཁམ་
ཕོར་དང༌། ཅེ་སྤྱང་གདོང་མ་རྒྱུད་ལྡན་ཞེས་པ་གཞུ་དང་པི་ཝཾ་སོགས་ལ་གོ་རུང་ཡང་འགའ་
ཞིག་གིས་ཐགས་བྲན་པའི་ཡོ་བྱད་ལ་བཤད་ཀྱང༌། རི་དྭགས་འཛིན་པའི་སྙི་དང་རྒྱ་ལྟ་བུའི་
ཐག་པ་བྲེས་བ་ཡིན་པ་འདྲ་སྙམ་མོ། །སྟག་གདོང་མའི་འཕང་དང༌། བྱ་རོག་གདོང་མའི་ཤྭ་ཡི་
གསལ་ཤིང་སྟེ་ཤིང་རྩེ་རྣོན་ལ་ཤ་དུམ་བརྒྱུས་པ་ལག་པའི་མཐིལ་དུ་འགྱུར་བ་སྟེ། བྱ་རྒོད་
གདོང་མའི་རྒྱུད་མངས་ཉེ་བའི་ཡན་ལག་དང་ནི་ཞེས་པ་འདི་མིའམ་ཅི་མོ་ཡིན་པས་དེའི་ཉེ་
བའི་ཡན་ལག་གམ་ཕྱག་མཚན་ནི་པི་ཝཾ་ཡིན་ནོ་ཞེས་གསུངས་སམ་སྙམ་མོ། །མཁའ་ལྡིང་
གདོང་མའི་མདའ་དང༌། འུག་གདོང་མའི་གཙུག་ཕུད་ཅན་གྱི་ཞེས་རྨ་བྱའི་མཇུག་མ་སྟེ་མཇུག་
སྒྲོ་དག་འདིར་ནི་མཚན་མ་བརྒྱད་པར་འགྱུར་རོ། །མཚན་མ་བརྒྱད་པོ་འདི་ནི་ཁ་དང་བཤང་
ལམ་དང༌། མིག་གཉིས་རྣ་བ་གཉིས་སྣ་བུག་གཉིས་ཏེ་བུ་གའི་སྒོ་བརྒྱད་རྣམ་པར་དག་པས་
རིགས་བརྒྱད་པོ་རྣམས་ལ་མཐོང་བར་འགྱུར་རོ། །དེ་ལྟར་སུམ་ཅུ་རྩ་དྲུག་མཚན་མའི་དབྱེ་བ་
517

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
རབ་མཆོག་སྭ་ཡི་སྟེང་དུ་བུད་མེད་གང་ལ་མཐོང་བ་དེ་རྣམས་ནི་རྣལ་འབྱོར་མ་དེ་དང་དེའི་
རིགས་ཅན་དུ་མཚན་མ་དེས་ཤེས་ནས་རྣལ་འབྱོར་པ་ཡིས་དེ་ལ་མཆོད་པར་བྱའོ། །སླར་ཡ༷ང་
དམངས་རིགས་ལ་སོགས་པ་ཡུམ་ཆེན་མོ་རྣམས་ཀྱི་མཚན་མར་འདི་ལྟར་འགྱུར་ཏེ། དམངས་
རིགས་ཀྱི་ཡོན་ཏན་གྱི་དབང་གིས་སྒྲོལ་མའི་རིགས་ལས་སྐྱེས་པ་རྣམས་ལ་ཨུཏྤ་ལའམ་ཐོུ ང་
གཤོལ་ལོ། །གོས་དཀར་མོ་རྒྱལ་རིགས་མ་ཡི་རིན་ཆེན་དང་པཊྚ་སྟེ་དར་དཔྱངས་ཀྱི་མཚན་
མ་ཞེས་སུ་འགྱུར་རོ། །ཀྱེ་མི་ཡི་བདག་པོ་སྨྱུ་གུའམ་རིན་ཆེན་ཕྲེང་བ་ནི་སྤྱན་མའི་རིགས་རྗེ་
རིགས་མ་ཡི་སྔ་མ་དེ་བཞིན་དུ་མཚན་མ་ཡིན་པར་རིག་པར་བྱ་སྟེ། དེ་བཞིན་ཆུ་ན་རྒྱུ་བ་དུང་
དང་བཅས་པ་དང་ཟངས་ཀྱི་སྣོད་ནི། མཱ་མ་ཀཱི་གཉིས་སྐྱེས་མའི་རིགས་ཀྱི་མཚན་མ་ཡིན་ལ་དེ་
ལྟར་ཡུམ་གྱི་མཚན་མ་རྣམ་པ་བཞི་སྟེ། ཁྱབ་བྱེད་གཙོ་མོ་གཉིས་ཀྱི་རིགས་ཀྱི་མཚན་མ་ནི།
གཡུང་མོ་རྡོ་རྗེ་དབྱིངས་ཀྱི་དབང་ཕྱུག་མའི་རིགས་ལས་སྐྱེས་པའི་གསོད་འདོད་མའི་མཚན་མ་
ཌ་མ་རུ་དང་རྔ་ཆེན་ནོ། །གཏུམ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་སྣ་ཚོགས་ཡུམ་གྱི་རིགས་
ལས་སྐྱེས་པའི་བསྐྱེད་འདོད་མའི་མཚན་མ་ནི་ཅོད་པན་ཉིད་དང་བགྲང་ཕྲེང་ངོ༌། །དེ་ལྟར་
གང་གི་དཔྲལ་བའམ་ཕྲག་པ་གཉིས་དང་དཔྱི་གཉིས་དང་ལག་པའམ་རྐང་བའི་མཐིལ་རྣམས་
སུ་མཚན་མ་གང་ཞིག་མཐོང་བའམ། ཡང་ན་བུད་མེད་དེས་རང་གི་ཁྱིམ་དུ་མཚན་མ་དེ་དག་
བྲིས་ཤིང་མཆོད་པ་བྱེད་པ་དེ་ནི་རྣལ་འབྱོར་མ་དེ་དང་དེའི་རིགས་ཅན་དུ་རྣལ་འབྱོར་པས་རིག་
པར་བྱ་ཞིང། རིགས་ཅན་མ་དེས་གང་བྱིན་པའི་དམ་ཚིག་གི་རྫས་དེ་བཟའ་བར་བྱ་ཞིང་། དེ
ལྟར་ཡང་ཡང་བྱིན་ན་ལན་བདུན་གྱི་མཐར་ཐུག་པར་དེ་བརྟེན་པར་བྱ་སྟེ། དེ་ལྟར་བྱས་པས་
དམ་ཚིག་གི་རྫས་དེས་མཁའ་ལ་སྤྱོད་པ་ཉིད་དུ་འགྱུར་རོ་ཞེས་པ་ནི་ངེས་པའོ། །དེ་ལྟར་མཚན་
མ་འདི་དག་རྣལ་འབྱོར་མ་སོ་དྲུག་ལས་སྐྱེས་པའི་འདོད་ཕྱིར་འདོད་རྣམས་ཀྱི་མཚན་མའང་
ཡིན་ལ། མིའི་བུད་མེད་གང་མཚན་མ་དེ་ཡོད་པ་དེ་རྣལ་འབྱོར་མ་དེ་དག་གི་རིགས་ཡིན་ཞིང་
518

དུས་འཁོར་དབང་ལེ་འགྲེལ།
གོང་དུ་རྣལ་འབྱོར་མ་དང་། དམངས་མོ་དང་། འཁར་བ་མཁན་སོགས་སྦྱར་ཏེ་གསུངས་པ་
ལྟར་རིགས་དེ་དག་དང་རྗེས་སུ་མཐུན་པའི་ལག་ཆའམ་ཕྱག་མཚན་ཀྱང་དེ་ཡིན་ནོ། །དེ་ནས་
བཤང་བ་སོགས་དམ་ཚིག་གི་རྫས་རྣམས་ལ་ས་ལ་སོགས་པའི་ཁམས་ཀྱི་ལྷའི་རྣམ་པར་དག་
པ་གསུངས་པ། འདིར་བཤང་བ་དང༌། གཅི་བ་དང་ནི་ཁྲག་དང་ཤ་དང་བཅས་པ༵་ནི་རིམ་
བཞིན་ས་དང་ཆུ་དང་མེ་དང་རླུང་གི་ལྷ་མོ་སྤྱན་མ་མཱ་ཀཱི་གོས་དཀར་སྒྲོལ་མ་སྟེ་ལྷ་མོ་རྣམས་ནི་
བཞི་པོར་འགྱུར་བ་སྟེ། མ་སྨྲོས་ཀྱང་ཁུ་བ་ནི་རྡོ་རྗེ་དབྱིངས་ཀྱི་དབང་ཕྱུག་མ་ཞེས་པ་ནམ་
མཁའི་ཁམས་སོ། །དེ་བཞིན་དུ་རྣ་བ་དང་སྣ་དང་མིག་དང་ལྕེ་དང་བཤང་ལམ་དང་ནི་བྷ་ག་
སྟེ་རྟགས་ཀྱི་དབང་པོ་དྲུག་ནི་སྒྲ་ཡི་རྡོ་རྗེ་ལ་སོགས་པ་དྲི་གཟུགས་རོ་རེག་བྱ་ཆོས་ཁམས་ཀྱི
ལྷ་མོ་རྡོ་རྗེ་མ་དྲུག་གི་དམ་ཚིག་གོ། །དེ་བཞིན་དུ་རྣག་དང་བད་ཀན་དང་ནི་ཤིག་དང་སྲིན་བུ་
དང་ཆུ་སེར་དང༌། ཞག་དང་བ་སྤུ་དང་སྐྲ་དང་བརྒྱད་པོ་ཡང་ཙརྩི་ཀཱ་དང༌། ཁྱབ་འཇུག་མ་དང་
ཕག་མོ་དང་གཞོན་ནུ་མ་དང་དབང་མོ་དང་ཚངས་མ་དང༌། དྲག་མོ་དང་དཔལ་ཆེན་མོ་སྟེ།
རྣལ་འབྱོར་མ་འབྱུང་པོ་ལས་སྐྱེས་པ་བརྒྱད་ཀྱི་དམ་ཚིག་གི་རྫས་རིམ་པ་བཞིན་ནོ། །དེ་བཞིན་
དུ་རྒྱུ་མ་དང་མཁྲིས་པ་དང་རུས་པ་དང་རྐང་དང༌། སེམས་ཅན་སྣ་ཚོགས་པ་ཐམས་ཅད་ཀྱི་
ལུས་ལ་གནས་པ༷་གང་ཞིག་མཆིན་པ༵་དང་ནི་གློ་བ་དང་རྩ་དང་པགས་པ་རྣམས་དང༌། སྙིང་
དྭང་ཚིལ་བུ་ལྡན་པ་དག་སྟེ་དེ་ལྟར་བཅུ་ནི་གྲངས་བཞིན་དུ་རྨུགས་བྱེད་མ་དང་རེངས་བྱེད་མ་
དང་། ང་རྒྱལ་ཅན་མ་དང་། ཤིན་ཏུ་སྟོབས་མ་དང༌། རྡོ་རྗེ་ལྕགས་སྒྲོག་མ་དང་། ཁྲོ་གཉེར་
ཅན་དང༌། ཙུནྡ་དང༌། འོད་ཟེར་ཅན་དང་དྲག་སྤྱན་མ་དང་ཤིན་སྔོན་མ་སྟེ་ཁྲོ་བོའི་ལྷ་མོ་འདི་
རྣམས་ཀྱི་དམ་ཚིག་བཅུ་རུ་འགྱུར་རོ་ཀྱེ་མི་ཡི་དབང་པོ་ཞེས་བོད་པའོ། །དེ་བཞིན་དུ་རྣ་བ་
དག་གི་དྲི་མ་དྭང་ནི་སྣ་ཡི་དྲི་མ་དྭང༌། མིག་གི་དྲི་མ་དྭང༌། ཁ་སྟེ་ལྕེ་ཡི་དྲི་མ་དང༌། བཤུང་
ལམ་གྱི་དབུས་ཀྱི་དྲི་མ་དང་ནི་བྷ་གཱ་ཡི་དྲི་མ་དང་། རྟགས་ཀྱི་དྲི་མ་དག་དང༌། མཆན་ཁུང་
519

མི་ཕམ་བཀའ་འབུམ། ༼ ཞ༽
རྒྱུད་སྡེ་སྤྱི་འགྲེལ་གྱི་སྐོར།
སོགས་ལུས་ཐམས་ཅད་ཀྱི་དྲི་མ་སྟེ་དེ་ལྟར་ལུས་ཀྱི་ཡ༷ན་ལག་གི་ཆ་ཤས་བརྒྱད་ལ་གནས་
པའི་དྲི་མ་བརྒྱད་ནི་གྲངས་བཞིན་དུ། ཁྱི་དང་ཕག་དང་ཅེ་སྤྱང་དང༌། སྟག་དང་བྱ་རོག་དང་བྱ་
རྒོད་དང་མཁའ་ལྡིང་དང༌། འུག་པའི་གདོང་ཅན་མ་བརྒྱད་དེ་ཀྱེ་མི་ཡི་བདག་པོ་ལྷ་མིན་མོ་
རབ་གཏུམ་མ་དེ་རྣམས་ཀྱི་དམ་ཚིག་གི་རྫས་བརྒྱད་དུ་འགྱུར་རོ། །སེན་མོ་ཉི་ཤུ་དང་བཅས་
པའི་སོ་སུམ་ཅུ་རྩ་གཉིས་དང༌། རྩ་རྒྱུ་བའི་དབྱེ་བས་ཡན་ལག་བཅུ་གཉིས་སམ་དུམ་བུ་བཅུ་
གཉིས་ཅན་གྱི་ཐོད་པ་སྟེ་དེ་ལྟར་དྲུག་ཅུ་རྩ་བཞི་ནི་འཇིགས་མ་ལ་སོགས་པ་རྣལ་འབྱོར་མ་
རྣམས་བརྒྱད་པ༵་བརྒྱད་དེ་དྲུག་ཅུ་རྩ་བཞིའི་དམ་ཚིག་གི་རྫས་ཉིད་དུ་འགྱུར་རོ། །རྣལ་འབྱོར་
མ་སོ་དྲུག་དང་དྲུག་ཅུ་རྩ་བཞི་གཅིག་ཏུ་བསྡོམས་ན་རྣལ་འབྱོར་མ་རིགས་བརྒྱར་འགྱུར་རོ། །
དེ་བཞིན་དུ་བདེ་བ་ཆེན་པོའི་རང་བཞིན་གྱི་རིགས་གཅིག་དང༌། སྐུ་གསུང་ཐུགས་ཀྱི་རིགས་
གསུམ་དང༌། དེ་ལས་གྱེས་པའི་རིགས་བརྒྱ་ལ་སོགས་པའི་དབྱེ་བས་དམ་ཚིག་གི་རྫས་ཀྱང་དེ་
སྙེད་དུ་འགྱུར་ཏེ། རིགས་གསུམ་དང་ནི་རིགས་ལྔ་ཉིད། རང་བཞིན་གཅིག་སྟེ་རིགས་བརྒྱའོ།།
ཞེས་གསུངས་པ་བཞིན་ནོ། །ད་ནི་གནས་ལ་སོགས་པ་རྣམས་ཀྱི་དམ་ཚིག་གི་རྫས་ཀྱི་རྣམ་
པར་དག་པ་གསུངས་པ། བཤང་བ༵་དང༌། གཅི་བ་དང༌། ཁྲག་དང་ཤྭ་ནི་སེམས་ཅན་གྱི་རིས་
སྣ་ཚོགས་ཀྱི་ལུས་ལ་གནས་པ་ནི་གནས་ཀྱི་དབྱེ་བ་དྭག་ལ་དམ་ཚིག་གི་རྫས་བཞི་སྟེ་གནས་
དང་ཉེ་བའི་གནས་ཀྱིའོ། །རྣ་བ་དང་སྣ་དང་མིག་དང་ལྕེ་དང་བཤང་ལམ་དག་དང༌། བྷ་
གྲྭའམ་རྟགས་ནི་ཞིང་དང་ཉེ་ཞིང་གི་དབྱེ་བ་ལ་ཡང་དམ་ཚིག་དྲུག་གོ། །རྣག་ལ་སོགས་པ་སྐྲ་
ཡི་བར་བརྒྱད་ནི་གོང་བཤད་རྣལ་འབྱོར་མ་བརྒྱད་ཀྱི་དམ་རྫས་དེ་དག་ས་ཡི་སྟེང་གི་གནས་
སུ༑ ཚན་དོ་དང་ཉེ་བའི་ཚན་དྭོ་ཧ་ཡི་དབྱེ་བ་བརྒྱད་དེ། དེ་བཞིན་དུ་གོང་བཤད་རྒྱུ་མ་ལ་
སོགས་ཚིལ་གྱི་བར་ནི་ཁྲོ་སྐྱེས་མོ་རྣམས་ཀྱི་དམ་ཚིག་ཕྱོགས་ཞེས་བྱ་བ་བཅུ་པོ་དེ་ཉིད་ཀྱེ་མི་
ཡི་བདག་པོ་འདུས་པ་དང་ཉེ་བའི་འདུས་པའི་རབ་ཏུ་དབྱེ་བ་ཡི་དམ་ཚིག་རྣམས་སོ། །དེ་
520

དུས་འཁོར་དབང་ལེ་འགྲེལ།
བཞིན་རྣ་བ༵་ལྭ་སོགས་ཡན་ལག་བརྒྱད་ཀྱི་ལུས་ལ་ངེས་པར་རྣམ་མང་དྲི་མ་རབ་གཏུམ་མ་
བརྒྱད་ཀྱི་དམ་རྫས་གོང་བཤད་དེ་བརྒྱད་ནི། དུར་ཁྲོད་དང་ཉེ་བའི་དུར་ཁྲོད་ཀྱི་རབ་ཏུ་དབྱེ་
བའི་དམ་ཚིག་རྣམས་སོ། །དེ་བཞིན་དུ་ཕྱི་རོལ་འཇིག་རྟེན་གྱི་ཁམས་ལ་གནས་པ་ས་ལ་
སོགས་པའི་རྣམ་པར་དག་པའི་དམ་ཚིག་གསུངས་པ། འདིར་ཕྱི་རོལ་དུ་དུས་མེ་དང་ཟླ་བ་དང༌།
ཉི་མ་དང་སྒྲ་གཅན་བཞི་ནི་རབ་ཏུ་གསལ་ཞིང་ངེས་པར་གནས་དང་ཉེ་གནས་ཀྱི་དབྱེ་བ་དག་
ལྭ་བཞི་སྟེ་སྤྱན་མ་ལ་སོགས་པ་བཞིའི་དམ་ཚིག་གོ། །སྭ་སྐྱེས་མིག་དམར་དང་ཟླ་སྐྱེས་ལྷག་
པ་དང་སྔགས་པ༵་ཕུར་བུ་དང་པ་སངས་དང༌། སྤེན་པ༵་དང་གདེངས་ཅན་མཇུག་རིངས་རྣམས་
ནི་ཞིང་དང་ཉེ་ཞིང་གི་དབྱེ་བ་ལ་ཡང་དྲུག་སྟེ། གཟུགས་རྡོ་རྗེ་མ་ལ་སོགས་པའི་དམ་ཚིག་
རྣམས་སོ། །འདིར་མིག་དམར་མེ་ཁམས་གཟུགས་རྡོ་རྗེ་མ་ཆུ་ཁམས་ཀྱི་ཡིན་པར་གསུངས་པ་
ལྟ་བུ་ལུས་བསམ་གྱི་དབྱེ་བས་ཡིན་ཅེས་འཆད་པ་སྣང༌། དེ་བཞིན་དུ་ས་དང་ཆུ་དང་མེ་དང་
རླུང་གི་དཀྱིལ་འཁོར་བཞི་པོ་རྣམས་དང་ནི་ས་ལས་སྐྱེས་པ་དང་། ཆུ་ལས་སྐྱེས་པ་དང་། མེ་
ལས་སྐྱེས་པ་དང་། རླུང་ལས་སྐྱེས་པ་དག་གི་སྲོག་ཆགས་བཞི་དང་། དེ་ལྟར་བརྟན་པ་དང་
གཡོ་བའི་འབྱུང་བ་བརྒྱད་པོ་རྣམས་ནི་ཚན་དོ་དང་ཉེ་བའི་ཚན་དོ་ཧ་ཡི་དབྱེ་བ་རྣམས་ཏེ་
འབྱུང་པོ་ལས་སྐྱེས་པ་རྣམས་ཀྱི་དམ་ཚིག་གོ། །སླར་ཡ༷ང་དྭེ་བཞིན་རོ་དྲུག་པོ་རྣམས་དང་དྲི་
དང་ཁ་དོག་དང་རེག་བྱ་དང་སྒྲ་དང་བཅུ་ནི། དེ་བཞིན་ཉིད་དུ་རབ་ཏུ་གསལ་བར་འདུས་པ་
དངཉེ་བའི་འདུས་པ་བཅུ་ཡི་རབ་ཏུ་དབྱེ་བ་ཁྲོ་བོ་ལས་སྐྱེས་བ་རྣམས་ཀྱིའོ། །ས་དང་ཆུ་དང་
མེ་དང་རླུང་ནི་དབུགས་འབྱུང་བ་དང་འཇུག་པ་དག་གིས་ཟད་པ་དག་ཀྱང་མདུན་ཏེ་ཤར་དང་
གཡོན་བྱང་དང༌། གཡས་ལྷོ་དང་རྒྱབ་ནུབ་ཏུ་སྟེ་ཕྱོགས་བཞིའི་དུར་ཁྲོད་དང༌། དེ་བཞིན་
འབྱུང་བཞིའི་ཡོན་ཏན་ཁ་དྭོག་ལ་སོགས་ཞེས་དྲི་རོ་རེག་བྱ་བཞི་དབུགས་འབྱུང་འཇུག་གིས་
ཟད་པ་བཞི་པོ་རྣམས་ནི་ཕྱོགས་བྲལ་མཚམས་བཞི་དག་ཏུ་དབུགས་ཐིམ་པ༵་ནི་དེ་དེའི་དུར་
521

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཁྲོད་དེ། དེ་ལྟར་འབྱུང་བཞི་དང་ཁ་དོག་སོགས་བཞི་དབུགས་འབྱུང་འཇུག་རེ་རེ་བཞིན་དུ་
འགགས་ཤིང་དབུགས་དེ་དང་བྲལ་ལ་མཐར་ཟད་པ་སྟེ་ཐིམ་པའི་ཚུལ་གྱིས་དབྱེ་བ་ནི།
དབུགས་བྲལ་ལམ་རོ་ལྡན་དུར་ཁྲོད་དང་ཉེ་བའི་དུར་ཁྲོད་བརྒྱད་ཀྱི་དབྱེ་བ་ལྷ་མིན་མོ་རྣམས་
ཀྱི་དམ་ཚིག་བརྒྱད་དོ། །གནས་ལ་སོགས་པ་ཕྱི་ནང་གི་དམ་ཚིག་རྣམ་པར་དག་པའི་ངེས་པའོ།།
ད་ནི་གནས་དང་ཉེ་གནས་ལ་སོགས་པ་ཐུན་མོང་མ་ཡིན་པའི་ཚུལ་དུ་གསུངས་པ་ནི།་འདིར་
རྒྱུད་གཞན་དང་གཞན་ལས་ཐུན་མོང་གི་དབང་དུ་བྱས་ཏེ། བྱིས་པ་རྣམས་ཡུལ་དུ་འཁྱམས་
པའི་དོན་དུ་ཛྭ་ལནྡྷ་ར་ལ་སོགས་པའི་གནས་རྣམས་གསུངས་པ་ནི། ཡུལ་སོ་སོ་རེ་རེ་བ་ཡིན་
པས་ཉི་ཙེ་བ་སྟེ་ས་ཐམས་ཅད་དུ་ཁྱབ་པར་ཡོད་པ་མིན་ལ། རྣལ་འབྱོར་མའི་རིགས་སུམ་ཅུ་རྩ་
དྲུག་ནི་གྲོང་ཁྱེར་གཅིག་ཏུའང་གནས་པས་འདིར་ས་གཞི་ཐམས་ཅད་དུ་ཁྱབ་པར་ཡོད་པ་དམ་
པ་དང་པོའི་སངས་རྒྱས་ཀྱི་རྒྱུད་གསུངས་པའི་ཕྱིར་ཏེ། མཆོག་གི་དང་པོའི་སངས་རྒྱས་ས་
ཐམས་ཅད་ལ་ཁྱབ་པར་བྱེད་པ་ཉིད་ཡིན་པའི་ཕྱིར། བོད་དང་རྒྱ་ནག་སོགས་ཡུལ་ཐམས་ཅད་
དུ་གནས་ལ་སོགས་པ་ཐམས་ཅད་ཡོད་པ་ཡིན་ལ། འདི་ཉིད་ཀྱེ་རྡོར་དང་བདེ་མཆོག་སོགས་
ཀྱི་བསྡུས་པའི་རྒྱུད་དམ་ཉུང་ངུའི་རྒྱུད་རྣམས་སུ་ནི་མ་བསྟན་ཏོ། །ཡུལ་དང་གྲོང་ཐམས་ཅད་དུ་
གནས་ལ་སོགས་ཇི་ལྟར་ཡོད་ཅེན་གསུངས་པ། ཕྱི་རོལ་གྱི་དཀྱིལ་འཁོར་ལ་གནས་ཞེས་པ་
ནི༑ སྒྲོལ་མ་ལ་སོགས་པའི་ཡུམ་བཞིའི་ཁྱིམ་སྟེ་དེ་ཉིད་གང་དུ་གནས་པ་དེ་ནི་གནས་ཞེས་
བྱའོ། །གསལ་བར་སྒྲ་ཡི་རྡོ་རྗེ་མ་ལ་སོགས་པ་དྲུག་གང་དུ་གནས་པའི་གནས་དེ་ནི་དེ་བཞིན་
ཞིང་དུ་བརྗོད་དེ་རྣམ་པ་དྲུག་གོ། །ཚན་དྭོ་ཧ་རྣམ་པ་བརྒྱད་ནི་ཙརྩི་ཀཱ་ལ་སོགས་པར་རབ་ཏུ་
འགྱུར་ཏེ། དེ་དག་གི་ཁྱིམ་ནི་ཚན་དོ་ཧ་རྣམ་པ་བརྒྱད་དོ། །ཀྱེ་མི་ཡི་བདག་པོ་འདུས་པ་རྣམ་
པ་བཅུ་ནི་རྨུགས་བྱེད་མ་ལ་སོགས་རྣམ་པ་བཅུའི་ཁྱིམ་མོ། །དུར་ཁྲོད་ནི་ཁྱི་གདོང་མ༵་ལ་
སོགས་པ༵་གཏུམ་མོ་བརྒྱད་གང་དུ་བཞུགས་པའི་ཁྱིམ་སྟེ། འདི་ལའང་འགྱུར་མེད་མཆོག་གི་
522

དུས་འཁོར་དབང་ལེ་འགྲེལ།
སར་གནས་པ་གཙོ་མོ་རྣམ་པ་གཉིས་ནི་ནང་དུ་ལུས་ལ་རྩྭ་བའི་གནས་དྷཱུ་ཏི་དང་གསང་བར་
བཅས་པ༵་ནི་ཡུམ་གྱི་ཁྱིམ་རྣམ་པ་གཉིས་ཡིན་ཏེ། དེ་དག་རབ་ཏུ་གསལ་བར་ཕྱི་རོལ་ས་
གཞིའི་གནས་ལ་མཐར་སྐྱེས་མ་གཡུང་མོ་དང༌། སླར་ཡང་མཐར་སྐྱེས་མ་ཞེས་པ་གཏུམ་མོའི་
ཁྱིམ་སྟེ། དེ་ལྟར་དམངས་རིགས་ལ་སོགས་པའི་ཁྱིམ་ནི་གནས་ལ་སོགས་པའི་མིང་གིས་རྣལ་
འབྱོར་པས་རིག་པར་བྱའོ་ཞེས་པ་ཐམས་ཅད་དུ་ངེས་པའོ། །འདིར་གཞི་དུས་ན་དམངས་
རིགས་སོགས་རིགས་སོ་དྲུག་ཏུ་ཡུལ་གང་དུའང་གནས་ལ། དེར་རང་གཞིན་གྱི་གྲུབ་པའི་རྣལ་
འབྱོར་མ་རྣམས་ཀྱང་གང་དུའང་མི་བཞུགས་པ་མ་ཡིན་ལ། གང་དང་གང་དུ་བཞུགས་པའི་
ཁྱིམ་དེ་ཞིང་ལ་སོགས་གནས་བཅུའམ་བཅུ་གཉིས་སུ་ངེས་ཀྱི། ཛྭ་ལནྡྷར་སོགས་ཡུལ་ཉི་ཙེ་བ་
དང་དེར་བཞུགས་དཔའ་བོ་རྣལ་འབྱོར་མ་རྣམས་དེ་ལས་གཞན་དུ་མི་བཞུགས་པའི་ཉི་ཙེ་བ་
མ་ཡིན་པར་ཤེས་པར་བྱའོ། །ད་ནི་ནང་དུ་ལུས་ལ་དམ་ཚིག་གི་འདུས་པའི་སྐབས་སུ་གནས་
ལ་སོགས་ཇི་ལྟར་ཡིན་པ་གསུངས་པ། དམ་ཚིག་གི་འདུས་པའི་སྐབས་སུ་གནས་ཞེས་བྱ་བ་ནི་
བུད་མེད་ཀྱི་གསང་བའི་པདྨར་རབ་ཏུ་འགྱུར་ཏེ། ཚོགས་ཀྱི་འཁོར་ལོར་འདུས་པའི་དམ་ཚིག་
དྭག་ལ་སྐྱེས་པའི་རྡོ་རྗེ་ཉིད་ནི་ཉེ་བའི་གནས་ཞེས་བྱའོ། །དེ་བཞིན་དུ་བུད་མེད་རྣམས་ཀྱི་སྐེ་
མཆེད་དྲུག་ཞིང་དང་། སྐྱེས་པའི་དེ་དྲུག་ཉེ་བའི་ཞིང་ངོ༌། །བུད་མེད་ཀྱི་མཉམ་གནས་ལ་
སོགས་རླུང་བརྒྱད་ནི་ཚན་དྭོ་ཧ་དང་སྐྱེས་པའི་དེ་བརྒྱད་ཉེ་བའི་ཚན་དོ་ཧའོ། །བུད་མེད་རྣམས་
ཀྱི་ལྕེ་དང་ལྕེ་ཆུང་དང་ལག་པ་གཉིས་དང་། རྐང་པ་གཉིས་དང་། བཤང་ལམ་གཡས་གཡོན་
གྱི་རྩ་གཉིས་དང༌། གཅི་བ་དང་ཁུ་བའི་རྩ་གཉིས་ཏེ་ལས་ཀྱི་དབང་པོ་བཅུ་པོ་འདི་རྣམས་ནི་
འདུས་པའོ། །སྐྱེས་པའི་དེ་བཅུ་ནི་ཉེ་བའི་འདུས་པ་དག་དང༌། བུད་མེད་ཀྱི་སྣ་བུག་གཉིས་
དང་རྣ་བ་གཉིས་དང༌། མིག་གཉིས་དང༌། ཁ་དང་བཤང་ལམ་ལས་དྲི་མ་འབྱུང་བ་སྟེ་དེ་ལྟར་
བརྒྱད་ནི་དུར་ཁྲོད་བརྒྱད་དོ། །སྐྱེས་པ་རྣམས་ཀྱི་དེ་བརྒྱད་ནི་ཉེ་བའི་དུར་ཁྲོད་ཀྱིས་གཞི་དེ་
523

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བཞིན་ཡིན་ལ། དེ་ལྟར་ལུས་ལ་གནས་བཅུའ མ་བཅུ་གཉིས་པོ་མཐའ་དག་གོ། །སྐྱེས་པ་བུད་
མེད་སོ་སོའི་ལུས་ལའང་གནས་ནི་ལུས་ཀྱི་གཡོན་གྱི་ཡན་ལག་དག་དང་མདུན་གྱི་ཆ་ཡིན་ཏེ།
མདུན་ལས་གཞན་པ་རྒྱབ་དང་དེ་བཞིན་གཡས་པ་དག་ཀྱང་ཉེ་བའི་གནས་སོ། །དེ་ལྟར་ཞིང་
ལ་སོགས་པ་ཐམས་ཅད་ཤེས་པར་བྱ་སྟེ། གང་ཞེ་ན་གཡོན་གྱི་དབང་པོའི་ཚོགས་ནི་ཞིང༌།
གཡས་ཀྱི་དབང་པོའི་ཚོགས་ནི་ཉེ་བའི་ཞིང༌། རུས་སྦལ་རྩངས་པ་ལྷ་སྦྱིན་ནོར་རྒྱལ་གྱི་རླུང་
བཞི་ནི་ཚན་དོ་ཧ། མཉམ་གནས་གྱེན་རྒྱུ་ཁྱབ་བྱེད་ཀླུ་བཞི་ནི་ཉེ་བའི་ཚན་དོ་ཧའོ། །གཡོན་གྱི་
ལས་ཀྱི་དབང་པོའི་ཚོགས་ནི་འདུས་པ་དང༌། གཡས་ཀྱི་དེ་རྣམས་ནི་ཉེ་བའི་འདུས་པའོ། །
གཡོན་གྱི་ཕྱོགས་ཀྱི་རྣ་བ་ལ་སོགས་པའི་བུག་པ་དྲི་མ་འབྱུང་བ་རྣམས་ནི་དུར་ཁྲོད་དང༌།
གཡས་ཀྱི་དེ་རྣམས་ཉེ་བའི་དུར་ཁྲོད་དོ། །དེ་བཞིན་དུ་ལག་པ་དང་རྐང་པ༷་ལ་གནས་པའི་ཆ་
ལ་གནས་སོགས་སྦྱར་བ་སོར་མོའི་མཐའ་ཡ༷་བར་དུའམ་མཚམས་སུ་ཤེས་པར་བྱའོ། །ཞེས་
པ་མདུན་དང་གཡོན་གྱི་ཡན་ལག་གནས་དང་། རྒྱབ་དང་གཡས་ཀྱི་ཡན་ལག་ཉེ་བའི་གནས་
སོ༑ ༑དེ་བཞིན་གཡོན་གྱི་དཔུང་ཚིགས་ཏེ་ཕྲག་ཚིགས་དང་། གཡོན་གྱི་བརླ་ཡི་ཚིགས་དང་
དཔྱིའི་ཚིགས་དེ་གཉིས་ཀྱི་མཚམས་ཀྱི་ཚིགས་ནི་ཞིང་དང་གཡས་ཀྱི་དེ་གསུམ་ཉེ་བའི་ཞིང་ངོ་།།
གཡོན་གྱི་ཉེ་བའི་དཔུང་ཚིགས་ཞེས་པ་གྲུ་མོའི་ཚིགས་དང༌། གཡོན་གྱི་རྐང་པའི་བྱིན་པ་དང་
བརླའི་ཚིགས་པུས་ཚིགས་ཏེ་དེ་དག་ཚན་དོ་ཧའོ། །གཡས་ཀྱི་དེ་དག་ཉེ་བའི་ཚན་དོ་ཧའོ། །
གཡོན་གྱི་ལག་པའི་ཚིགས་མཁྲིག་ཚིགས་དང༌། རྐང་པའི་བོལ་ཚིགས་ནི་འདུས་པ་དང༌།
གཡས་ཀྱི་དེ་གཉིས་ཉེ་བའི་འདུས་པའོ། །གཡོན་གྱི་སོར་མོ་དང་སེན་མོ་རྣམས་དུར་ཁྲོད་དང༌།
གཡས་ཀྱི་དེ་རྣམས་ཉེ་བའི་དུར་ཁྲོད་དེ། ལག་པ༵་དང་རྐང་པ༵་ལ་སོགས་པར་གཏོགས་པའི་
རྣམ་པར་དག་པ་གཞན་ནོ། །ཡང་ན་གནས་གོང་བཞིན་ལ་ལུས་གཡས་གཡོན་གཉིས་ཀའི་
དཔུང་ཚིགས་གཉིས་ནི་ཞིང༌། བརླའི་ཚིགས་གཉིས་ཉེ་ཞིང་གྲུ་ཚིགས་གཉིས་ཚནྡོ་ཧ་དང་པུས་
524

དུས་འཁོར་དབང་ལེ་འགྲེལ
ཚིགས་གཉིས་ཉེ་བའི་ཚན་དོ་ཧ། མཁྲིག་ཚིགས་གཉིས་འདུས་པ། བོལ་ཚིགས་གཉིས་ཉེ་བའི་
འདུས་པ། སོར་མོ་རྣམས་དུར་ཁྲོད། སེན་མོ་རྣམས་ཉེ་བའི་དུར་ཁྲོད་དོ། །དེ་ནས་རྣལ་འབྱོར་
མ་སོ་བདུན་དང་བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་སྦྱར་བའི་རྣམ་པར་དག་པ་གསུངས་
པ༑ དྲན་པ་ཉེ་བར་བཞག་པ་རྣམས་ཀྱང་ལྷ་མོའི་ཆུ་གཏེར་དུ་འགྱུར་ཞེས་པ། ལུས་དྲན་པ་ཉེ་
བར་བཞག་པ་སྤྱན་མ་དང་། ཚོར་བ་དྲན་ཉེ་གོས་དཀར་མོ། །སེམས་དྲན་ཉེ་མཱ་ཀཱི། །ཆོས་དྲན་
ཉེ་སྒྲོལ་མ་བཞི་ཡིན་ལ། ལུས་ཀྱི་དབྱེ་བས་གཡོན་དང་མདུན་མ་ཀཱི་དང་སྒྲོལ་མ། གཡས་དང་
རྒྱབ་གོས་དཀར་མོ་དང་སྤྱན་མ་སྟེ་གོང་བསྟན་ལྟར་གནས་རྣམས་ཀྱང་བྱང་ཕྱོགས་ཀྱི་ངོ་བོར་
དག་པ་སྤྱར་བར་བྱའོ། །ཚུལ་འདི་ལྟ་བུ་ནི་དཔལ་དུས་ཀྱི་འཁོར་ལོར་རབ་ཏུ་གྲགས་པ་ཡིན་
གྱི་རྒྱུད་གཞན་དུ་མ་གྲགས་ཏེ་བཅོམ་ལྡན་འདས་ཀྱིས་སྦས་སོ་ཞེས་པའི་དོན་ཏོ། །ཆོས་རབ་ཏུ་
རྣམ་པར་འབྱེད་པའི་ཤེས་རབ་སོགས་བྱང་ཆུབ་ཡན་ལག་བདུན་གྱི་ནང་ནས། བཏང་སྙོམས་
ཡང་དག་བྱང་ཆུབ་ཀྱི་ཡན་ལག་གཅིག་པུ་ནི་ཡུམ་ཆེན་མོ་སྟེ་རྡོ་རྗེ་དབྱིངས་ཕྱུག་མའི་རིགས་ཀྱི་
གནས་ཡིན་ལ། གཞན་པ༵་དག་ཀྱང་སྒྲ་ཡི་རྡོ་རྗེ་མ་ལ་སོགས་པ་དྲུག་ཡིན་ཏེ། དྲན་པ་ཡང་
དག་བྱང་ཆུབ་ཀྱི་ཡན་ལག་སྒྲ་རྡོ་རྗེ་མ། དེ་བཞིན་དུ་ཆོས་རབ་རྣམ་འབྱེད་ཀྱི་ཤེས་རབ་རེག་བྱ་
རྡོ་རྗེ་མ། བརྩོན་འགྲུས་ཡང་དག་པ་གཟུགས་རྡོ་རྗེ་མ་རྣམས་ལུས་ཀྱི་དབྱེ་བས་ཉེ་བའི་ཞིང་ངོ་།།
དགའ་བ་དྲི་རྡོ་རྗེ་མ། ཤིན་སྦྱངས་རོ་རྡོ་རྗེ་མ། ཏིང་ངེ་འཛིན་ཆོས་ཁམས་རྡོ་རྗེ་མ་ཞིང་ངོ༌། །ཆུ་
གཏེར་ཡང་དག་སྤོང་བ་རྣམས་དང་ཞེས་པ་སྡིག་པ་མ་སྐྱེས་པ་མི་བསྐྱེད་པའི་སྤོང་བ་ནི་ཙརྩི་
ཀཱ་དང༌། སྡིག་པ་སྐྱེས་པ་རྣསམ་སྤོང་བའི་བརྩོན་འགྲུས་ཀྱི་དགེ་བའི་རྩ་བ་ཁྱབ་འཇུག་མ་དང༌།
མི་དགེ་བ་མ་སྐྱེས་པ་སྤོང་བ་དབང་ཕྱུག་མ་དང༌། དགེ་བ་སྐྱེས་པ་རྣམས་སངས་རྒྱས་ཉིད་དུ་
བསྔོ་བའི་ཡང་དག་སྤོང་བ་ནི་དཔལ་ཆེན་མོ་སྟེ། ཉེ་བའི་ཚན་དོ་ཧ་བཞིའོ། །གཞན་པ་ཆུ་
གཏེར་གྱི་གྲངས་ལྡན་རྫུ་འཕྲུལ་རྐང་པ་ནི་ལྷ་མོ་བཞི་རྣམས་ཏེ། འདུན་པའི་རྫུ་འཕྲུལ་གྱི་རྐང་
525

༼༽༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
པ་ནི་ཚངས་མ། དེ་བཞིན་བརྩོན་འགྲུས་ཀྱི་རྫུ་འཕྲུལ་རྐང་པ་དབང་མོ། སེམས་ཀྱི་རྫུ་འཕྲུལ་
རྐང་པ་ཕག་མོ། དཔྱོད་པའི་རྫུ་འཕྲུལ་རྐང་པ་གཞོན་ནུ་མ་སྟེ་ཚན་དོ་ཧའི་དབྱེ་བ་བཞིའོ། །དེ་
ལྟར་རྣལ་འབྱོར་མ་བརྒྱད་དུ་འགྱུར་རོ། །ཁྲོ་བོ་ཡི་རིགས་ཅན་ཁྲོ་མོ་ལྔ་ནི་སྟོབས་ལྔ་དག་སྟེ་
དད་པའི་སྟོབས་ཤིན་སྔོན་མ་དང༌། བརྩོན་འགྲུས་ཤིན་སྟོབས་མ་དང༌། དྲན་པ་ལྕགས་སྒྲོག་མ་
དང༌། ཏིང་འཛིན་ཁེངས་བྱེད་མ་དང༌། ཤེས་རབ་ཀྱི་སྟོབས་ཙུནྡྲ་སྟེ་ཉེ་བའི་འདུས་པའོ། །དེ་
བཞིན་དུ་རབ་ཏུ་གསལ་ཞིང་ངེས་པར་དབང་པོ་ལྔ་པོ་རྣམས་ནི་ཁྲོ་མོ་ལྔ་ཉིད་དོ། །ཞེས་པ་
དད་པའི་དབང་པོ་རེངས་བྱེད་མ་དང༌། དེ་བཞིན་དུ་བརྩོན་འགྲུས་རྨུགས་བྱེད་མ་དང་། དྲན་
པ་འོད་ཟེར་ཅན་མ་དང༌། ཏིང་ངེ་འཛིན་ཁྲོ་གཉེར་ཅན་མ་དང༌། ཤེས་རབ་ཀྱི་དབང་པོ་དྲག་
སྤྱན་མ་སྟེ་འདུས་པ་ཡིན་ལ་དེ་ལྟར་ཁྲོ་མོ་བཅུའོ། །ཡ༷ ང་དག་པའི་ཡན་ལག་བརྒྱད་ཀྱི་
འཕགས་པའི་ལམ་ནི་ཀྱེ་མི་ཡི་བདག་པོ་ལྷ་མིན་དག་ལས་སྐྱེས་པ་རབ་གཏུམ་མ་བརྒྱད་དུ་
འགྱུར་ཏེ། ཡང་དག་པའི་ལྟ་བ་ཁྱི་གདོང་མ་དང༌། ཡང་དག་པའི་རྟོག་པ་བྱ་རོག་གདོང་མ་
དང༌། ཡང་དག་པའི་ངག་སྟག་གདོང་མ་དང༌། ཡང་དག་པའི་ལས་ཀྱི་མཐའ་འུག་གདོང་མ་
དང༌། ཡང་དག་པའི་འཚོ་བ་ཅེ་སྤྱང་གདོང་མ་དང་། ཡང་དག་པའི་རྩོལ་བ་མཁའ་ལྡིང་གདོང་
མ་དང༌། ཡང་དག་པའི་དྲན་པ་ཕག་གདོང་མ་དང༌། ཡང་དག་པའི་ཏིང་ངེ་འཛིན་བྱ་རྒོད་
གདོང་མ་fcཉེ་བའི་དུར་ཁྲོད་དང་དུར་ཁྲོད་ཀྱི་གནས་ཀྱི་ལྷ་མིན་མོ་བརྒྱད་དོ། །དེ་ལྟར་སུམ་ཅུ་
རྩ་བདུན་6z རབ་ཏུ་དབྱེ་བས་སྲིད་པ་གསུམ་གྱི་གནས་སུ་སྟོང་ཉིད་སྙིང་རྗེ་དབྱེར་མེད་པའི་
བྱང་ཆུབ་ཕྱོགས་ཀྱི་ཆོས་རྣམས་ཏེ། དེ་དག་མཐའ་དག་གཡུང་མོ་ལ་སོགས་པ་རྣལ་འབྱོར་མ་182 5
རྣམས་ས་8 སྟེང་གི་གནས་སུ་གནས་པ་རྣམས་ནི་རྣལ་འབྱོར་པ་ཡིས་རིག་པར་བྱ་ལ། དྱེ་
ལྟར་བྱང་ཕྱོགས་སོ་བདུན་གྱི་ངོ་བོས་རྣམ་པར་སྦྱངས་པའི་གནས་ལ་སོགས་པ་ཐམས་ཅད་
ཆོས་ཀྱི་སྐུ་fརང་བཞིན་རྣམ་པར་དག་པ་སྒྲིབ་བྲལ་གྱི་བདག་ཉིད་དུ་འགྱུར་ཏེ། ཀྱེ་མི་ཡི་བདག་
526

དུས་འཁོར་དབང་ལེ་འགྲེལ།
པོ་ཕྱི་རོལ་འཇིག་རྟེན་གྱི་ཁམས་དང༌། ནང་དུ་ལུས་ལ་ཡང་ནི་དེ་བཞིན་དུ་འགྱུར་ཞེས་པ་
ཐམས་ཅད་དུ་ངེས་པ་སྟེ། ཕུང་ལྔ་སངས་རྒྱས་ལྔ་དང་ཁམས་ལྔ་ཡུམ་ལྔ་སོགས་ཀྱི་དག་པ་
གསུངས་པ་དང་འདྲ་བར་གོང་དུ་ཕྱི་དང་ནང་གི་དམ་ཚིག་དང་། ལུས་ལ་གནས་ལ་སོགས་པ་
ཇི་སྐད་གསུངས་པ་དེ་རྣམས་བྱང་ཕྱོགས་སོ་བདུན་གྱི་ངོ་བོར་རྣམ་པར་དག་པར་རིག་པར་
བྱའོ། །ཞེས་སོ། །ད་ནི་རྣལ་འབྱོར་མ་འདི་རྣམས་བསྟེན་པའི་སླད་དུ་རྣལ་འབྱོར་པ་རྣམས་ཀྱི་
ཆ་ལུགས་སོགས་སྤྱོད་པ་སྣ་ཚོགས་ཀྱི་ཆོ་ག་གསུངས་པ་འདིར། རྒྱུད་ཀྱི་རྒྱལ་པོ་དུས་ཀྱི་འཁོར་
ལོའི་དཀྱིལ་འཁོར་དུ་དབང་བསྐུར་བ་ནི་འཇིག་རྟེན་དང་འཇིག་རྟེན་ལས་འདས་པའི་དཀྱིལ་
འཁོར་ཐམས་ཅད་དུ་དབང་བསྐུར་བ་ཡིན་ཏེ། འདིར་མུ་སྟེགས་ཀྱི་ལྷ་དང་ལྷ་མོ་ཁྱབ་འཇུག་
དྲག་པོ་ལ་སོགས་པ་ཆུང་མ་དང་བཅས་པ་དང༌། ཙརྩི་ཀཱ་སོགས་ལྷ་མིན་རྣམས་ཀྱང་དག་པའི་
ངོ་བོར་རྣམ་པར་སྦྱངས་པའི་དཀྱིལ་འཁོར་ཆེན་པོ་འདིར་འདས་མ་འདས་ཀྱི་ལྷ་ཀུན་འདུས་
པས་སོ། །དེས་ན་རྒྱུད་འདིའི་དབང་བསྐུར་ཐོབ་པའི་རྣལ་འབྱོར་པས་ཡེ་ཤེས་སམ་འའཇིག་རྟེན་
གྱི་ལྷ་དང་ལས་གང་དང་གང་བསྒྲུབ་པར་འདོད་པ་དེས་ཡིད་ལ་གང་འདོད་པའི་དངོས་གྲུབ་
དེའི་ཆེད་དུ་སྦས་པའི་ཚུལ་གྱིས་འཆད་འགྱུར་ལྟར་ཆ་ལུགས་དང་སྤྱོད་པ་སྣ་ཚོགས་རང་གི་
ཡིད་ལ་གང་འདོད་པ་བཟུང་ནས་སྦས་ཏེ་བསྒྲུབ་པར་བྱ་ཞིང༌། དེ་ནས་གྲུབ་པར་གྱུར་ཏེ་མཁའ་
ལ་འགྲོ་བ་སོགས་རྫུ་འཕྲུལ་གྲུབ་པའི་ནུས་པ་རྙེད་པ་ལས་འཇིག་རྟེན་ལས་འདས་པ་མངོན་དུ་
བྱའོ་ཞེས་པ་དེ་བཞིན་གཤེགས་པའི་ངེས་པའོ། །དེའི་ཕྱིར་ཆ་ལུགས་སངས་རྒྱས་པ༵་དག་ཏུ་
གྱུར་པ་དྭང་ཞི་བ་པའམ། གཅེར་བུ་པ་དད་པ་མཆོག་ཏུ་གྱུར་པའམ། ངང་པ་མཆོག་ཏུ་གྱུར་པ་
ཟེར་བ་ལྟར་ན། རྒྱལ་སྲས་ངང་པ་ཅན་ཏེ་བཅུ་ཞེས་པའི་གཅེར་བུ་པའི་བརྟུལ་ཞུགས་དགུན
དུས་ཆུར་འཇུག་པ་དང་ཁྲུས་བྱེད་པའི་ངང་པའི་བརྟུལ་ཞུགས་ཅན་ཞེས་བཤད་པ་ཡང་འདུག་
གོ༑ ༑སྐལ་ལྡན་ཞེས་སམ་རྭས་བཙག་ཚོས་ཀྱི་གོས་ཅན་དང༌། ཁ་ཅིག་གིས་ལྭ་བ་ཅན་མའང་
527

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཟེར་བ་དང༌། དེ་བཞིན་གཙང་སྦྲ་ལ་གནས་པ་ཁྲུས་བྱེད་པ་སོགས་སམ།བྲམ་ཟེའམ། གཙང་
8སྦྲ་ཆེར་མི་སྤྱོད་པ་མི་ཐོད་སོགས་འཆང་བའི་ཐོད་པ་ཅན་དང༌། རང་གི་སྐྲ་འབ༵ལ་བ་ཟད་བྱེད་
༠929
པ་དྭང་ནི་ཀླ་ཀློའི་དཀའ་ཐུབ་པ་གོས་དཀར་པོ་བགོས་པ་དྭག་དང༌། ཞིང་སྐྱོང་བའི་རིགས་
ཅན་དང་ནི། མི་སྨྲ་བའི་བརྟུལ་ཞུགས་འཛིན་པ་སོགས་དབང་པོ་སྡོམ་པའི་ཐུབ་པ་དང༌། སྨོན་
པ༵འི་ཚུལ་ལམ་གཟུགས་ཅན་དག་དང༌། སྡིག་པ་མེད་པའི་སེམས་དང་ལྡན་པ་ཡི་རང་རང་གི་
བསླབ་སྦྱང་མཐར་ཕྱིན་པའི་སློབ་དཔོན་རིག་པ་ཅན་ནམ་མཁས་པ་དང་ནི་གྲ་པ་ཉིད་འགྱུར་
ཏེ་ཞེས་པ་བསླབ་སྦྱངས་ལ་བརྩོན་བཞིན་པ་སློབ་གཉེར་བ་ལ་བཤད། དཔེ་འགར་གྲགས་པ་
ཞེས་ཀློག་པ་ལྟར་ན་ཡོན་ཏན་གྱིས་གྲགས་པ་ཉིད་དུ་གྱུར་པའོ། །དེ་ལྟར་ཆ་ལུགས་ཕྱི་རོལ་པ་
དང་ནང་པ་གང་ལྟར་གྱུར་རུང་། དབང་ཐོབ་ཅིང་དམ་ཚིག་འཛིན་ལ་བླ་མེད་བྱང་ཆུབ་དོན་དུ་
གཉེར་བ་དང་མ་བྲལ་ན་དག་པ་ཉིད་དུ་འགྱུར་ཏེ། དེ་ལྟ་བུའི་རྣལ་འབྱོར་པ་ནི་དངོས་གྲུབ་
གཉིས་བསྒྲུབ་པའི་དོན་གྱི་སླད་དུ་མཐུའ་དྭག་ཡོན་ཏན་རྣམས་ཀྱི་གཏེར་དུ་གྱུར་པ་ཡིན་ཏེ།
དེའི་རྒྱུ་མཚན་འཇིག་རྟེན་འདས་མ་འདས་ཀྱི་དངོས་གྲུབ་འགྲུབ་པར་བྱེད་པའི་རྒྱུ་དུས་ཀྱི་
འཁོར་ལོའི་དཀྱིལ་འཁོར་དུ་དབང་བསྐུར་བའི་དེ་ཉིད་ལེགས་པར་ཐོབ་པ༵་ཡིན་པའི་ཕྱིར་རོ།།
ཀྱེ་མི་ཡི་དབང་པོ་ཞེས་རྒྱལ་པོ་ཟླ་བ་བཟང་པོ་ལ་དེ་བཞིན་གཤེགས་པས་བོད་པ་ཡིན་ནོ། །
འགྲེལ་པར་མདོར་བསྡུས་སྔ་མའི་རྗེས་སུ་འདིའི་བར་གྱི་རྒྱུད་རྩ་བའི་དོན་རྣམས་ཚོགས་ཀྱི་
འཁོར་ལོའི་ཆོ་ག་དང༌། རྣལ་འབྱོར་སྤྱོད་པའི་མདོར་བསྡུས་ཆེན་པོ་ལྔ་པས་གཏན་ལ་དབབ་
པར་མཛད་དོ། །ད་ནི་གནས་པ་དགུ་པའི་དུམ་བུ་ཕྱག་རྒྱ་དང་། ལྟ་སྟངས་དང་མཚན་མ་དམ་
ཚིག་གི་བརྡ་སོགས་བཤད་པ་ལས་དང་པོར་ལག་པས་བཅིང་བར་བྱ་བའི་ཕྱག་རྒྱ་གསུངས་པ།
ཕྱག་རྒྱ་བཅིང་བའི་དོན་དུ་སོར་མོའི་མིང་ཐོག་མར་གསུངས་ཏེ། སོར་མོ་ལྔ་ལས་ཐུ་བོའམ་
རྒན་པོ་ནི་མཐེ་བོ་ཞེས་བྱ་བ་དང་ནི་དེ་འོག་མཛུབ་མོ་དག་དང༌། སླར་ཡང་དེ་བཞིན་དུ་ནི་
528

དུས་འཁོར་དབང་ལེ་འགྲེལ།
མཐེ་བོ་ནས་མར་རིམ་པར་བགྲང་བ་གསུམ་པ་གུང་མོ་དྲང་ནི་བཞི་པ་སྲིན་ལག་གམ་མིང་
མེད་དང༌། དེ་ཡི་མཐར་ནི་སོར་མོ་ཆུང་ཤོས་ནི་ངེས་པར་མཐེའུ་ཆུང་ཞེས་བྱ་སྟེ། དེ་ནི་ཁམས་
མཐའ་དྭག་གི་ཡོན་ཏན་གཏེར་ཏེ་ནམ་མཁའི་ཁམས་སོ། །ཞེས་གསུངས་པའི་ཤུགས་ཀྱིས་
སོར་མོ་ཐམས་ཅད་ཀྱང་སོ་སོའི་ཁམས་ཀྱི་རང་བཞིན་ཡིན་པས་ཁམས་ལྔ་དང་ལྡན་ལ་དེ་དག་
གི་བྱེད་ལས་ཕྱག་རྒྱ་སྣ་ཚོགས་ཀྱི་སྒོ་ནས་ཞི་སོགས་ལས་མཐའ་དག་བསྒྲུབ་པའི་ཡོན་ཏན་གྱི་
གཏེར་དུ་སློབ་དཔོན་གྱི་མན་ངག་གིས་རྣལ་འབྱོར་པ་ཡིས་རིག་པར་བྱའོ་ཞེས་སོ། །བཅིང་
པའི་ཕྱག་རྒྱའི་དོན་དུ་ཐོག་མར་སོར་མོ་རྣམས་ཀྱི་མིང་གི་དབྱེ་བར་དེ་ལྟར་འགྱུར་ཏེ། དེ་མ་
ཤེས་ན་སོར་མོ་རྣམས་ཀྱི་བྱ་བའི་ཕྱག་རྒྱ་འཆིང་ཚུལ་མི་ཤེས་ལ། རང་རང་གི་ཁམས་ཀྱི་ཡོན་
ཏན་དབང་གིས་སོར་མོ་རྣམས་ཀྱི་རིམ་པ༵ས་ཕྱག་རྒྱ་བཅིང་བ་ཡིན་པས་སོ། །དེ་ལ་སོ་སོའི་
ཁམས་ནི་སྤྱིར་གཡས་པ་ཐབས་དང༌། གཡོན་པ་ཤེས་རབ་ཀྱི་ཆ་ཡིན་ཞིང་སོར་མོ་ལྔ་པོ་མཐེ་
བོ་ནས་རིམ་པར་ས་ཆུ་མེ་རླུང་ནམ་མཁའི་ཁམས་ཡིན་ལ། དེ་དག་གི་ཡོན་ཏན་ནི་རིམ་པར་དྲི་
གཟུགས་རོ་རེག་བྱ་སྒྲའོ། །ཡང་རྒྱུད་འདིར་གསུངས་པ་ལྟར་ན་གཡོན་པ་སངས་རྒྱས་ལྔའི་རང་
བཞིན་གྱི་སོར་མོ་ལྔ་ཁམས་ལྔ་དང་། གཡས་པ་ཤེས་རབ་ཡུམ་ལྔའི་རང་བཞིན་དྲི་སོགས་ཡོན་
ཏན་ལྔ་རུ་འཆད་པའང་ཡོད་དོ། །དེ་ལ་ལག་པ་གཡས་གཡོན་གཉིས་ཀའི་སོར་མོ་ཕན་ཚུན་རྩེ་
བསྣོལ་བ་ནི་རྡོ་རྗེའི་ཐལ་མོ་ཞེས་བྱ་ལ། དེ་ཉིད་རྩ་བར་བསྡོམ་པ་ན་རྡོ་རྗེ་བཅིང་བ་ཞེས་བྱ་སྟེ་
འདི་ལའང་སོར་མོ་བསྣོལ་ཏེ་ཕྱིར་བསྡམ་པ་དང༌། ནང་དུ་བསྣོལ་ཏེ་བསྡམ་པ་ལ་ཕྱི་བསྡམ་
ནང་བསྡམ་གྱི་ཐ་སྙད་རྒྱུད་གཞན་གྱི་ཆོས་སྐད་ལ་འབྱུང་ངོ༌། །ལག་པ་གཉིས་ཀས་བཅའ་བའི་
ཕྱག་རྒྱའི་གཞི་ནི་འདི་ཡིན་ལ། དེ་ཉིད་འདུས་པ་སོགས་རྒྱུད་གཞན་དུ་ལག་པ་གཉིས་ཀས་
ཕྱག་རྒྱ་བཅིངས་པ༵་ལ་དམ་ཚིག་གི་ཕྱག་རྒྱ་དང༌། ལག་པ་སོ་སོར་ཁ་ཕྲལ་ཏེ་བཅའ་བ་ལ་ལས་
ཀྱི་ཕྱག་རྒྱའི་ཐ་སྙད་མཛད་པའང་ཡོད་ལ་ཕྱི་མ་འདིའི་གཞི་ནི་རྡོ་རྗེ་ཁུ་ཚུར་ཡིན་ནོ་ཞེས་འཕྲོས་
529

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
དོན་དུ་སྨྲོས་པའོ། །དེའི་ཕྱིར་ཕྱག་རྒྱ་བཅིང་པ་ཞེས་བརྗོད་པར་གྱུར་ན་སོར་མོ་ཕན་ཚུན་
བསྣོལ་ནས་བསྡམ་པ་རྡོ་རྗེ་བཅིང་བ་ཞེས་བྱ་བར་འགྱུར་ཏེ། ངེས་པར་མཐེ་བོང་ནང་དུ་
བཅུག་ནས་ཁུ་ཚུར་བཅིང་བ་ལྭ་ཡ༷ང་དེ་བཞིན་དུ་རྡོ་རྗེ་ཁུ་ཚུར་ཞེས་བྱ་བ་དེ་བཞིན་ནོ། །དེ་
དག་ཕྱག་རྒྱ་སྤྱིའི་རྒྱུར་བཤད་པའོ། །དེ་ནས་བྱེ་བྲག་ཏུ་རྒྱལ་བའི་བདག་པོ་རྣམས་ཀྱི་ཕྱག་རྒྱ་
གསུངས་པ། ལག་པ་གཉིས་ཀ་རྡོ་རྗེའི་ཁུ་ཚུར་བྱས་པ་བརླ་གཉིས་ཀ་ཡི་སྟེང་དུ་བཞག་ཅིང་
རྐང་པ་རྡོ་རྗེ་གདན་ལ་སྟེ་རྡོ་རྗེའི་སྐྱིལ་མོ་ཀྲུང་དུ་གནས་པར་བྱས་པ་ནི་རྒྱལ་བའི་བདག་པོའི་
སྟེ་རྡོ་རྗེ་སེམས་དཔའི་རྡོ་རྗེའི་ཕྱག་རྒྱར་འགྱུར་རོ། །རྐང་པ་གཉིས་རྡོ་རྗེའི་སྐྱིལ་ཀྲུང་དུ་བྱས་
པ་ལ་ནི། དེ་ཡི་ནང་དུ་ལག་པ༵་གཡོན་པར་གན་རྐྱལ་མཉམ་གཞག་ལྟར་བྱས་པར་འགྱུར་ཏེ་
ལག་པ་གཡས་པ༵་གཡས་ཀྱི་པུས་མོའི་ཕྱོགས་ནས་སོར་མོ་རྣམས་བརྐྱང་ཞིང་ཁ་སྦུབ་པ་ས་
གཞི་ལ་སོན་པའམ་རེག་པ་ལྟར་གྱུར་པ་དེ། སོར་རྩེ་ས་ལ་རེག་པ་དེའི་སྒོ་ནས་ས་གནོན་ཅེས་
གྲགས་པ་མི་བསྐྱོད་པའི་ཕྱག་རྒྱའོ། །སླར་ཡང་རིམ་པ་དེ་ཉིད་གཞིར་བཞག་གི་སྟེང་དུ་ལག་
པ༵་གཡས་པ་ཁ་གྱེན་དུ་བསྟན་པ་མཆོག་སྦྱིན་གྱི་ཕྱག་རྒྱ་པུས་མོ་གཡས་པའི་སྟེང་དུ་བརྐྱང་བ་
ཕྱག་ན་རིན་ཆེན་ནམ་རིན་ཆེན་འབྱུང་ལྡན་གྱི་མཆོག་སྦྱིན་གྱི་ཕྱག་རྒྱའོ། །སྐྱིལ་ཀྲུང་དུ་གནས་
པའི་ལག་པ་གཡོན་པ་གན་རྐྱལ་གྱི་སྟེང་དུ་ལག་པ་གཡས་པ་གན་རྐྱལ་དུ་མཉམ་པ༷ར་གནས་
པ་ཕྱག་ན་པདྨ་དག་གཱི ར་འགྱུར་ཞེས་པ། སྣང་བ་མཐའ་ཡས་ཀྱི་ཏིང་ངེ་འཛིན་གྱི་ཕྱག་རྒྱའམ་
མཉམ་པར་གཞག་པའི་ཕྱག་རྒྱ་ཞེས་བྱའོ། །དེ་བཞིན་ལག་པ་གཡོན་པ༵་གན་རྐྱལ་སྐྱིལ་ཀྲུང་
གི་སྟེང་དུ་བཞག་པ་སྔར་བཞིན་ལ་གཞན་པ༵་གཡས་པའི་ལག་པའི་མཐིལ་མདུན་ཕྱོགས་སུ་
བསྟན་ཏེ་མཐོང་བར་བྱས་པ་པུས་མོ་གཡས་པའི་སྟེང་དུ་བྱས་པ་ན་འཇིགས་པ༵་མེད་པའི་ཕྱག་
རྒྱའམ་མི་འཇིགས་པ་སྦྱིན་པ་དང་སྐྱབས་སྤྲིན་ཡང་ཟེར་ཏེ། ཕྱག་ན༵་རལ་གྲི་དོན་ཡོད་གྲུབ་པ་
ཡི་ཕྱག་རྒྱའོ། །གཡས་སྐྱབས་སྦྱིན་གྱི་ཕྱག་རྒྱ་འདི་སྙིང་གར་བཅའ་བ་ཡང་རྒྱུད་གཞན་དུ་ཡོད་
530

དུས་འཁོར་དབང་ལེ་འགྲེལ།
ཀྱང་འདིར་པུས་མོའི་སྟེང་དུ་བྱ་བར་འགྲེལ་པས་དངོས་སུ་གསུངས་པ་ལྟར་བྱའོ། །སྐྱིལ་ཀྲུང་
དུ་གནས་པས་ལག་གཡས་ཀྱི་རྡོ་རྗེ་ཁུ་ཚུར་གཡས་མིན་གཡོན་གྱི་ཁུ་ཚུར་ལྭ་སྟེ་ཇི་ལྟར་ན་
ངེས་པར་སླར་ཡང་གཞན་གཡོན་གྱི་མཛུབ་མོ་ནི་གཡས་པའི་ཁུ་ཚུར་བཅིངས་པ་ཡི་ཞབས་ཀྱི་
བུ་ག་ལྭ་བཅུག་པ་གསལ་བར་སྙིང་གར་སོན་པ་རྣམ་《པར་སྣང་མཛད་ཀྱི་བྱང་ཆུབ་མཆོག་གི་
ཕྱག་རྒྱ་ཞེས་བྱ་བའོ། །རྣམ་སྣང་དེའི་ཕྱག་རྒྱ་གཞན་པ་8ཆོས་ཀྱི་འཁོར་ལོའི་ཕྱག་རྒྱ་ནི། ལག་
པ་གཉིས་ཀྱི་མཛུབ་མོ་དང་མཐེ་བོ་རྩེ་སྦྱར་བ་ཟླུམ་པོ་གདུ་བུ་བཞིན་དུ་གྱུར་པ་དེའི་སེན་མོ་
བཞི་ཀ་ཕྱོགས་གཅིག་འདུས་པ་སྟེ་གཡོན་པ་ཁུ་ཚུར་བསྟན་པའི་སེན་མོ་གཉིས་དང༌། གཡས་
པ་ཁ་ཕར་བསྟན་པའི་སེན་མོ་གཉིས་ཕྱོགས་གཅིག་འདུས་པར་བྱས་པ་དང་ནི་གུང་མོ་ལ་
སོགས་རང་སར་བརྐྱང་བ་འདི་ཆོས་འཆད་ཀྱི་ཕྱག་རྒྱ་ཞེས་ཀྱང་ཟེར་བ་དེའོ། །དེ་ལྟར་རྒྱལ་བ་
རིགས་དྲུག་གི་ཕྱག་རྒྱ་བདུན་ཡིན་ནོ། །དེ་ནས་མཆོག་གི་ཕྱག་རྒྱ་གསུངས་པ། འདིར་རང་གི་
ལུས་ལ་རྡོ་རྗེའི་གོ་ཆ་ཆེན་པོ་བགོ་བའི་དོན་དུ། ལག་པ་གཡོན་པ་ལ་དབྱངས་ཐུང་ངུ་བཅོ་ལྔས་
མཚན་པའི་བདག་ཉིད་ཀྱི་ཤིན་ཏུ་ཆ་རྫོགས་ཤིང་གང་བའི་དྲི་མེད་རི་བོང་འཛིན་པ༵་ཟླ་བའི་
དཀྱིལ་འཁོར་བསམ་པར་བྱ་ཞིང་། ལག་པ་གཡས་པ་ལ་དབྱངས་རིང་པོ་བཅོ་ལྔས་མཚན་
པའི་བདག་ཉིད་ཀྱི་ཆ་རྫོགས་ཤིང་གང་བའི་རྡོ་རྗེ་ཉི་མ་བསྒོམ་པར་བྱ་སྟེ།ཉི་མ་ཟླ་བ་དེ་དག་
ཁ་སྦྱར་བ་ལ་གནས་པ་འཇིགས་པར་བྱེད་པའི་རྡོ་རྗེ་ཁྲོ་བོ་ཧཱུཾ་ཡིག་བསམ་པར་བྱ་ཞིང༌། དེ་
ལས་སྐྱེས་པའི་ཁྲོ་བོའི་རྡོ་རྗེ་རྩེ་མོ་ལྔ་པ་ཉིད་ནི་བསྒོམ་པར་བྱ་ཞིང་འདིར་བཅིང་པའི་ཕྱག་རྒྱ་
རྡོ་རྗེ་རྩེ་ལྔ་འཆད་པར་འགྱུར་བ་ལྟར་,,བཅིང་བར་བྱས་ནས། ཕྱག་རྒྱ་དེ་ཉིད་ཀྱིས་རང་གི་ལུས་
ཀྱི་དཔྲལ་བ་སོགས་ཡན་ལག་ཐམས་ཅད་ལ་ནི་རེག་པར་བྱ་ཞིང་ཅོད་པན་སྟེ་གཙུག་ཏོར་དང་
བཅས་པའི་མགོ་བོ་ནས་བརྩམ་སྟེ་རྐང་བའི་མཐའ་ཉིད་དུ་ཐུག་པའི་བར་དུའོ། །ཕྱག་རྒྱ་འདི་
ནི་དཀྱིལ་འཁོར་གྱི་ལྷ་ཐམས་ཅད་ཀྱི་རྒྱལ་པོ་བཅོམ་ལྡན་འདས་དུས་ཀྱི་འཁོར་ལོའི་དཔལ་
531

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
་མཆོག་གི་ཕྱག་རྒྱ་བཅིང་བ་ཙམ་གྱིས་ཐམས་ཅད་དུ་སྲུང་ཞིང་སྡིག་པའི་དྲི་མ་འཕྲོག་པར་
བྱེད་པའོ། །ཕྱག་རྒྱ་འདིས་གང་ཞིག་ཅུང་ཟད་གཟུང་བར་བྱ་བའི་དངོས་པོ་ས་སྐྱེས་དང་ཆུ་
སྐྱེས་དང་མངལ་སྐྱེས་དང་དྲོད་གཤེར་ལས་སྐྱེས་པའི་དམ་ཚིག་གི་རྫས་དང༌། སོགས་པའི་
སྒྲས་རུལ་བ་ལས་སྐྱེས་པའི་དམ་ཚིག་སོགས་དང་། དེ་བཞིན་དུ་བཟའ་བ་དང་བཏུང་བ་དང༌།
་ད་
བོ་དང་བཅས་ཞེས་པའི་དོན་ཡིན་ཏེ་དཔའ་བོ་ནི་ཤའོ། །དཔའ་བོ་དང་བཅས་པའི་རྫས་རྣམས་
ལ་འཆད་འགྱུར་ལྟར་སྦྱང་བ་དང་རྒྱས་པའམ་སྤེལ་བ་དང་རབ་ཏུ་འབར་བ་བྱ་སྟེ་ཕྱག་རྒྱ་འདི་
དང་ལྡན་པའི་སྒོ་ནས་སོ། །དེ་བཞིན་དུ་བླ་མ་དང་ནི་ལྷ་སྐུའི་ཞབས་དྭག་ལ་ཡང་ཕྱག་རྒྱས་
རེག་པར་བྱ་སྟེ་གུས་ཤིང་མཆོད་པའི་དོན་དུའོ། །ཡང་བླ་མའི་སྐུ་དང་གྲིབ་མ་ལ་འགོམ་པ་དང་
ལྷ་སྐུ་སོགས་ཀྱི་སྟེང་དུ་རང་གི་རྐང་བས་བགྲོད་པ་བྱ་དགོས་ན་ཉེས་པ་མི་འབྱུང་བའི་དོན་དུ་
རང་གི་རྐང་པ་ལ་ཕྱག་རྒྱས་རེག་པར་བྱ་ཞེས་སུའང་བཤད་དོ། །མདོར་ན་དངོས་པོ་གང་དང་
གང་ཞིག་ལས་སམ་བྱ་བ་གང་དང་གང་ལ་ཉེ་བར་སྦྱོར་བར་འགྱུར་བ་དེ་དང་དེ་ཉིད་སྙིང་
སྟོབས་རྡུལ་དང་མུན་པའམ་སྐུ་གསུང་ཐུགས་ཀྱི་ཡོན་ཏན་གྱི་དབང་གིས་སམ་དྲི་ལ་སོགས་
པའི་ཡུལ་གྱི་དབང་གིས་བྱ་བའི་ཡུལ་ལམ་དངོས་པོ་དེ་ལ་ཕྱག་རྒྱ་དེ་ནི་སྦྱར་བར་བྱ་སྟེ། ཕྱག་
རྒྱས་རེག་ནས་སྦྱང་བའམ་བྱིན་གྱིས་བརླབས་པར་བྱའོ། །ས་གཞི་ལ་སོགས་པའི་གཞི་ལ་
དཀྱིལ་འཁོར་བྱ་བའི་དོན་དང༌། དེར་རྐང་པ་དག་གིས་བགྲོད་པ་ལ་ཡང་རྣལ་འབྱོར་པ་ཡིས་
ཕྱག་རྒྱ་འདིས་བསྣུན་པ༵ ར་བྱ་སྟེ། ས་གཞི་རྡོ་རྗེའི་རང་བཞིན་དུ་བྱིན་གྱིས་བརླབས་པར་བྱ་བ་
དང༌། རྐང་པས་ས་བཅག་པའི་སྐབས་སུའང་མཆོག་གི་ཕྱག་རྒྱའམ་རྡོ་རྗེའི་ཕྱག་རྒྱ་དེ་ལྟ་བུས་
རེག་པར་བྱའོ་ཞེས་སོ། །ལག་པ་གཉིས་པོ་དྭག་གིས་རྡོ་རྗེ་ཁུ་ཚུར་བཅིངས་པ་ཡིས་ནི་ངེས་
པ༷ར་ཁྲོ་བོའི་མགོན་པོ་ཆེན་པོའི་ཕྱག་རྒྱར་འགྱུར་ཞེས་པ་རྡོ་རྗེ་ཤུགས་ཀྱི་ཕྱག་རྒྱ་སྟེ། ལག་
532

དུས་འཁོར་དབང་ལེ་འགྲེལ།
གཉིས་རྡོ་རྗེ་ཁུ་ཚུར་བྱས་པ་སྙིང་གར་བསྣོལ་བ་ཡིན་མོད་ཀྱི། ཞིབ་ཆ་འགྲེལ་པ་ལས་གསུངས་
པ་ལྟར། ལག་པ་གཡོན་པའི་མཁྲིག་མ་འོག་ཏུ་བྱས་ཏེ་ཁ་གྱེན་དུ་བཟེད་པ་དང༌། གཡས་པའི་
མཁྲིག་མ་ཐུར་དུ་ཁ་ཕྱོགས་པའི་ཚུལ་གྱིས་གཡས་པ་ནང་དང་གཡོན་པ་ཕྱིར་བྱས་པ་སྙིང་གར་
བསྣོལ་ནས་བསྡམས་པས། ལག་གཡས་ཀྱི་ཁུ་ཚུར་གཡོན་གྱི་དཔུང་ཚིགས་དང༌། གཡོན་པའི་
གྲུ་ཚིགས་ཀྱི་བར་དུ་འོང་བ་དེ་བཞིན་གཡོན་པའི་ཁུ་ཚུར་ཀྱང་གཡས་པའི་དེ་གཉིས་ཀྱི་བར་དུ་
འོང་བ་འདི་ལྟ་བུར་བཅའ་བར་གསུངས་སོ་འགྱུར་གཞན་ལས་དཔུང་པ་མཁྲིག་མའི་མཚམས་
ཀྱི་སྟེང་དུ་ཞེས་འདོན་ནོ། །ལག་པ་གཉིས་ཀའི་རྒྱབ་སྦྱར་ནས་མཛུབ་མོ་ཐོག་མ་དང༌། མཐའ་
མཐེའུ་ཆུང་ལྕགས་ཀྱུ་ལྟར་བཀུག་པ་དག་ཕན་ཚུན་དུ་གཅིག་གི་ནང་དུ་གཅིག་བསྐོན་ཏེ་བཅིང་
ཞིང༌། སོར་མོ་ལྷག་མ་གུང་སྲིན་གཉིས་ཀྱི་ནང་དུ་མཐེ་བོང་བསྐུམ་ནས་ཁུ་ཚུར་བཅིངས་པས།
གཙོ་བོ་སྲིད་པ་གསུམ་མམ་འཇིག་རྟེན་གསུམ་ལས་རྣམ་པར་རྒྱལ་བ་ཡི་ཕྱག་རྒྱ་སྟེ། གནས་
གང་དུ་ན་སྙིང་གར་བཅིང་བར་བྱའོ། །ཕྱག་གི་མཚན་མའི་རྣམ་པ་གཞན་དྭག་ཀྱང་རྡོ་རྗེ་
ཤུགས་ཀྱི་ཕྱག་ལྷག་མ་རྣམས་ཀྱི་ཕྱག་མཚན་རྣམས་ཏེ་དེ་རྣམས་ནི་རབ་ཏུ་གསལ་ཞིང་ངེས་
པ༵ར་འཁོར་གྱི་ལྷ་དང་ལྷ་མོ་རྣམས་ཀྱི་ཡང་ཕྱག་རྒྱའོ། །ལག་པ་གཉིས་པོ་དག་གིས་རྡོ་རྗེ་
བཅིངས་ལ་ཞེས་པ་ལ་འགྲེལ་པར་གཡོན་པའི་དཔུང་པ་དང་ཉེ་དཔུང་གྲུ་ཚིགས་ཀྱི་སྟེང་དུ་
གཡས་པའི་དཔུང་པ་དང་ཉེ་དཔུང་དེ་གཉིས་བཅིངས་ལ། ལག་གཡོན་ཉེ་བའི་དཔུང་ཚིགས་
གཡས་པའི་ཉེ་བའི་དཔུང་ཚིགས་ཀྱི་སྟེང་དུ་བྱས་ཏེ་ལག་པ་གཉིས་ཀའི་སོར་མོ་རྣམས་བརྐྱང་
བ་གཡོ་བའི་ཚུལ་གྱིས་གདེངས་ཀའི་རྣམ་པ༵་ལྟ་བུར་བྱས་པ་གདེངས་ཅན་ཀླུ་རྣམས་ཀྱི་ཕྱག་
རྒྱར་འགྱུར་ཞེས་གསུངས་ཏེ། འདི་ལ་མཐེ་བོང་གཉིས་རྩེ་སྤྲད་ནས་སོར་མོ་ལྷག་མ་རྣམས་
བརྐྱང་བ་གཡས་སུ་བྱས་ན་གཡས་ཕྱོགས་ཀྱི་གདེངས་ཅན་ཕྱག་རྒྱ་དང་དེ་ལས་ལྡོག་ཏེ་གཡོན་
ཕྱོགས་སུ་བྱས་ན་གཡོན་གྱི་གདེངས་ཅན་གྱི་ཕྱག་རྒྱར་འགྱུར་ཞེས་བཤད་ཀྱང་། དཔུང་ཚིགས་
533

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྲུ་ཚིགས་ལུས་ལ་སྦྱར་ཏེ་བསྡམ་ནས་ཅུང་ཟད་གཡོན་ཕྱོགས་འོག་ཏུ་བྱས་པ་དང༌། ཡང་ན་
གཡས་འོག་ཏུ་བྱས་པའི་ཚུལ་གྱིས་སོར་མོ་ལྔ་བརྐྱངས་བ་གདེངས་ཀའི་རྣམ་པ་གཡས་དང་
གཡོན་དུ་བྱེད་པ་ཙམ་ལས་བཅིང་ཚུལ་གཞན་བྱ་རྒྱུ་མི་སྣང་ངོ༌། །དེ་ནས་གོང་དུ་བཤད་པ་
མཆོག་གི་ཕྱག་རྒྱ་གསུངས་པ། ལག་པ་གཉིས་ཀའི་མཐིལ་ཁ་སྦྱར་ཏེ་མཐེ་བོ་དག་དང་མཐེའུ་
ཆུང་གཉིས་ཟུང་དུ་སྦྱར་བ་པདྨའི་འདབ་མ་དང་མཚུངས་པར་བྱས་པ་རྡོ་རྗེའི་རྭ་ཕན་ཚུན་
གཉིས་དང་གུང་མོ་གཉིས་པོ་དག་ནི་ཟུང་དུ་སྦྱར་ཏེ་གྱེན་དུ་བརྐྱང་བ་རྡོ་རྗེའི་དབུས་ཀྱི་རྭའི་
རྣམ་པ་དྭང༌། དེའི་རྒྱབ་དུ་མཛུབ་མོ་གཉིས་ནི་རྩེ་ཆུང་ཟད་བཀུག་པ་ཕྱེད་འཁྱོག་པ་ཟླ་བ་ཕྱེད་
པ༵་ལྟར་བྱས་ཏེ་སོ་སོར་བསྒྲེང་བ་གཡས་གཡོན་གྱི་རྭ་གཉིས་ཏེ། ་མིང་མེད་གཉིས་པ་ནང་ངོས་
སུ་འོག་ཏུ་བསྐུམ་པ་རང་གི་ལག་པའི་མཐིལ་དུ་སོན་པར་གྱུར་པ་ཡི་ཕྱག་རྒྱ་འདཱི་ནི་གཉིས་
སུ་མེད་པའི་ཡེ་ཤེས་ཀྱི་རྡོ་རྗེ་ཅན་དུས་འཁོར་གྱི་ཕྱག་རྒྱ་རྡོ་རྗེ་རྩེ་མོ་ལྔ་པར་འགྱུར་ཏེ་ཁྲོ་བོའི་
རྡོ་རྗེ་རྭ་གདེངས་པའི་རྣམ་པའོ། །འདི་ནི་སློབ་དཔོན་གྱིས་སློབ་མ་སོགས་སམ་རིགས་སོགས་
ཀྱི་དོན་དུ་བསྟན་པར་བྱ་བ་ཡི་ཕྱག་རྒྱའི་གཙོ་བོའོ། །ལག་པ་གཉིས་ཁ་ཕྲལ་ཏེ་སོ་སོར་རྡོ་རྗེའི་
རྩིབས་ཀྱི་རྣམ་པ༵་སོར་མོ་ལྔ་པོ་རྣམས་ཏེ། ལག་པ༵་གཉིས་ཀཱའི་མཐིལ་དུ་སོན་པ་མཐེ་བོ་ལྭ་
ག་རྣམས་སོ་ཞེས་པ་གུང་མོ་དབུས་རར་བྱས་པ་སྟེང་དུ་མཐོ་བར་བྱས་ནས་
སོར་མོ་གཞན་མཛུབ་མོ་དང་སྲིན་ལག་བཞི་ཕྱོགས་བཞིར་སྦྱར་བ་གྱེན་དུ་བསྟན་པས་སོར་མོ་
གཞན་རྣམས་ལག་པའི་མཐིལ་དུ་སོན་པའམ་གནས་པ་རྡོ་རྗེ་རྩེ་ལྔའི་ཕྱག་རྒྱ་གཞན་ཏེ། ཤེས་
རབ་མ་ལ་ལ་འཁྱུད་པ་དང་དེ་ལ་རྡོ་རྗེའི་མཚན་མའི་ཕྱག་རྒྱ་བསྟན་པ་ལ་སོགས་པའི་དོན་
དུའོ། །ལག་པ་གཉིས་ནི་ཁ་སྦྱར་ཏེ་སྔ་མ་བཞིན་དུ་རྡོ་རྗེ་བཅིང་བའམ། ཡང་ན་སོ་སོར་རྡོ་རྗེ་
ཁུ་ཚུར་བཅིང་པ་ཡང་རྡོ་རྗེར་འགྱུར་ཏེ། རྡོ་རྗེ་ཁུ་ཚུར་གཉིས་པོ་གཡས་པ་སྟེང་དུ་བྱས་ཤིང་
གཡོན་པ་འོག་ཏུ་བྱས་པ་དག་གིས་དྲིལ་བུར་བཅུས་པར་འགྱུར་ལ། དེ་ཡང་འོག་མ་ཅུང་ཟད་
534

དུས་འཁོར་དབང་ལེ་འགྲེལ།
ཁ་ཕྱེ་བའི་རྣམ་པར་བྱའོ་ཞེས་སྔ་མ་རྣམས་གསུངས། ཁུ་ཚུར་ཕྱེད་པ༵་སྟེ་མིང་མེད་དང་མཐེའུ་
ཆུང་གི་ནང་དུ་མཐེ་བོ་བཅུག་པས་ཁུ་ཚུར་བཅིངས་ཤིང༌། མཛུབ་མོ་དང་ནི་གུང་མོ་གཉིས་
གཤིབ་སྟེ་མདའ་དང་མཚུངས་པ་དྲང་པོར་བརྐྱང་བ་དག་ཀྱང་རལ་གྲི་རྣོན་བོར་འགྱུར་ཞེས་
རལ་གྲིའི་ཕྱག་རྒྱ་སྟེ་ལག་པ་ཡ་གཅིག་གིས་བྱ་བ་སྟེ། སྟེང་དུ་ཕྱར་བའི་རྣམ་པ་བྱའོ་ཞེས་
བཤད། མཛུབ་མོ་ལ་སོགས་ཞེས་མཛུབ་མོ་གུང་མོ་མིང་མེད་གསུམ་རྩེ་གསུམ་གྱི་རྣམ་པ་ཡིན་
པས་བར་མེད་དུ་འབྱར་བར་མི་བྱ་བྱ་བ་བར་སླར་ཡང་ངེསོ་སོར་བཀྲམ་པ༵་དྭག་སྟེ། མཐེའུ་ཆུང་གི་
ནང་དུ་མཐེ་བོང་བཅུག་ནས་བསྡམ་པས་ཁུ་ཚུར་ཕྱེད་པ་ཡིས་ནི་རྩེ་གསུམ་གྱི་ཕྱག་རྒྱ་ལྭའོ། །
འདིར་ཐམས་ཅད་དུ་ཕྱག་གིས་བཟུང་བྱའི་ཡུལ་ལམ་ཡང་ན་གནས་གཞིའི་དོན་གྱི་རྣམ་དབྱེ་
བདུན་པ་སྦྱར་བའོ། །དེ་བཞིན་དུ་དཔལ་ལྡན་གྲི་གུག་གི་ཕྱག་རྒྱ་ནི་རྡོ་རྗེ་ཁུ་ཚུར་བཅིངས་
ཤིང་དཔལ་ལྡན་མཐེའུ་ཆུང་ཟླ་ཁ་ཕྱེད་པ་ལྟར་ཕྱེད་འཁྱོག་པར་བྱས་པ་གྲི་གུག་གི་ཕྱག་རྒྱ་སྟེ་
གདུལ་དཀའ་བ་རྣམས་འཇིགས་པར་བྱེད་པར་འགྱུར་རོ། །གཡས་ཀྱི་རྣ་བའི་སྟེང་དུ་ཁུ་ཚུར་
བཅིངས་ཤིང་མཐེ་བོང་ནི་གུང་མོའི་སྟེང་དུ་འགྱུར་ཏེ། འགྲེལ་པར་འོག་ཏུ་མཛུབ་མོ་སྟེ་ཞེས་
པ་གོ་རིམ་མི་བདེ་ཞིང་མཐེ་བོ་མཛུབ་མོའི་འོག་ཏུ་སྟེ་ཞེས་པའི་དོན་ཡིན་ལ་འདི་འདྲ་འགྱུར་གྱི་
དབང་གིས་གོ་དཀའ་བ་དུ་མ་ཡོད་པ་ཤེས་པར་བྱའོ། །འདི་ནི་མདའ་ཡི་མཆོག་འགེང་བའི་
ཕྱག་རྒྱ་ལའོ་ཞེས་མདའ་ལྟོང་གུང་མཐེབ་ཀྱི་བར་དུ་བཟུང་ནས་གཞུ་རྒྱུད་དང་སྦྱར་བ་འཐེན་
ཞིང་འགེང་པའི་ཕྱག་རྒྱ་ཡིན་ལ། སྐབས་ལ་ལར་ཕྱག་གཡོན་ན་གཞུ་འཛིན་པ་དང་སྦྱར་བ་
ཡིན་ན་གཡོན་པ་རྡོ་རྗེ་ཁུ་ཚུར་གྱིས་གཞུ་འཛིན་པའི་ཚུལ་ཀྱང་བྱའོ། །ལྕགས་ཀྱུའི་ཕྱག་རྒྱ་ནི་
ལག་པ་རྡོ་རྗེ་ཁུ་ཚུར་བཅིངས་ཤིང་མཛུབ་མོ་ཤིན་ཏུ་འཁྱོག་པོར་འགྱུར་རོ་ཞེས་ལྕགས་ཀྱུའི་
རྣམ་པ་ལྟར་བྱས་པ་ནི་ཀྱེ་མི་ཡི་བདག་པོ་དེ་བཞིན་ཉིད་དུ་ལྕགས་ཀྱུ་ལའོ། །སོར་མོ་གསུམ་
གྱི་རྩ་བར་སྟེ་འོག་ཏུ་མཐེ་བོ་དང་མཐེའུ་ཆུང་དག་ཁུ་ཚུར་བཅིངས་ལ། མཛུབ་མོ་དང་མིང་མེད་
535

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
དུ་འགྱུར་བ་མདའ་དང་མཚུངས་པར་གཤིབས་པའི་རྒྱབ་ཀྱི་སྟེང་དུ་གུང་མོ་བརྐྱང་བ་ཡང་ནི་
མདུང་གི་ཕྱག་རྒྱ་ལ་སྟེ། དེ་བཞིན་མདུན་གྱི་ཐད་དཀར་རྡོ་རྗེ་ཁུ་ཚུར་བྱས་པའི་ལག་པ་རབ་ཏུ་
བརྐྱང་བ་ནི་དབྱུག་པ་ཡི་ཕྱག་རྒྱ་ལའོ། །ལག་མཐིལ་ཤིན་དུ་མཉམ་པར་བརྐྱང་ཁ་བྱས་ལ་
སོར་མོ་བཞི་པོ་ཡང་ཐད་ཀར་གཤིབས་ཏེ་བརྐྱང་བ་དང༌། མཐེ་བོ་སྟེང་དུ་བརྐྱང་བ་དགྲ་སྟ་
ཕྱག་རྒྱ་ལའོ། །འདི་ཡན་ཆད་ལག་པ་གཡས་ཀྱིས་བཅའ་བའི་ཕྱག་རྒྱ་སྟེ། གཡས་ཀྱི་ཕྱག་
མཚན་རྣམས་སོ། །སྤྱིར་ལག་གཉིས་ཀས་བཅའ་རུང་སྟེ་མདའ་འགེང་པ་ནི་གཡས་ཁོ་ནས་སོ།།
ཕྲག་པ་གཉིས་ཀྱི་སྟེང་དུ་ལག་པའི་རྡོ་རྗེ་ཁུ་ཚུར་གཉིས་གྱེན་དུ་ཕྱོགས་པར་བྱས་པ་དང༌།
མཛུབ་མོར་འགྱུར་ཏེ་ཞེས་པ་མཛུབ་མོ་གཉིས་སྟེང་དུ་བསྒྲེང་བ་ལྷ་མིན་བདག་པོ་གླང་ཆེན་
མགོ་ཅན་ཞེས་པ་ལོག་འདྲེན་ཏེ། དེའི་པ༵གས་པ༵་བཤུས་ནས་སྐུ་ལ་བགོས་པ་བཟུང་བའི་ཚུལ་
གྱི་ཕྱག་རྒྱ་དག་ལའོ། །མཆེ་བ་ཡི་ཕྱག་རྒྱ་ལ་ནི་ལག་པ༵་གཉིས་ཀའི་སོ་སོའི་མཐིལ་དུ་རྡོ་རྗེ་
ཁུ་ཚུར་བཅིངས་ཤིང་མཐེའུ་ཆུང་གཉིས་ཟླ་བ་ཕྱེད་པ་ལྟར་ཅུང་ཟད་འཁྱོག་པོར་བྱས་པ་ཁ་
འགྲམ་གཡས་གཡོན་དུ་བཞག་པའོ། །ད་ནི་ལག་པ་གཡོན་པའི་མཚན་མའི་ཕྱག་རྒྱ་གསུངས་
པ༑ ཁེ་ཊཱ་ཀ་སྟེ་ཕུབ་ལ་དཔུང་པ་གཡོན་པ་རབ་ཏུ་བརྐྱང་ཞིང་ལག་པའི་མཐིལ་ནི་སྟེང་དུདུ་
སོན་པ༷ར་འགྱུར་ཏེ་མི་འཇིགས་པའི་ལག་མཐིལ་ལྟ་བུར་བྱའོ། །དེ་བཞིན་དུ་ཁ་ཊཾ་ཀ་ཡི་ཕྱག་
རྒྱ་ལ་མཛུབ་མོ་དང་གུང་མོ་མིང་མེད་གསུམ་གྱི་ནང་དུ་མཐེ་བོ་བཅུག་པའི་ཁུ་ཚུར་བཅིངས་པ་
ལས་ནང་གི་ཆ་བར་སྟོང་ཡོད་པ་གུག་པར་འགྱུར་ཏེ་ངེས་པ་ཉིད་དུ་ཕྲག་པར་མཐེའུ་ཆུང་
བརྐྱང་བའོ། །སོར་མོ་རྣམས་གུག་པ་མེད་པར་བྱས་པའི་ལག་པ་པད་འདུབ་ལྟ་བུ་གཅིག་ཏུ་
བྱས་པའི་ཁྱོར་བ་གན་རྐྱལ་ལམ་ཁ་སྟེང་དུ་བཟེད་པར་བྱས་པ་ནི་དཔལ་ལྡན་ཐོད་པ་དག་གི་
ཕྱག་རྒྱ་ལའོ། །གཞུ་ལྭ་ལག་པ་གཡོན་པ་གན་རྐྱལ་གྱི་ཁུ་ཚུར་དུ་འགྱུར་ཏེ་ངེས་པར་དཔུང་པ༵་
གཡོན་པ༵་ཐད་ཀར་རབ་ཏུ་བརྐྱང་བའོ། །གཡོན་པའི་གུང་མོ་དག་ནི་མཛུབ་མོ་འཁྱོག་པོ་ཡི་
536

དུས་འཁོར་དབང་ལེ་འགྲེལ།
རྣམ་པ་བཀུག་པའི་རྒྱབ་ཏུ་ཀུན་དུ་བརྟེན་པར་འགྱུར་ཏེ། གུང་མཛུབ་ཀྱི་བར་དུ་བར་སིང་བུག་
པ་ཡོད་པར་བྱས་ལ། མིང་མེད་དང་མཐེའུ་ཆུང་གི་ནང་དུ་མཐེ་བོ་བཅུག་པའི་ཁུ་ཚུར་བྱས་པ་ནི་
ངེས་པ༷ར་རྡོ་རྗེ་ཞགས་པ༵་ཡི་ཕྱག་རྒྱ་ལའོ། །འདི་ནི་ལག་པ་ཡ་གཅིག་གི་ཞགས་པའི་ཕྱག་རྒྱ་
སྟེ༑ གཞན་ལག་པ་གཉིས་ཀ་ཅིག་ཆར་ཞགས་པའི་ཕྱག་རྒྱ་བཅའ་བ་ནི་ཆུ་ལྷ་ལ་སོགས་པའི་
ཕྱག་གཡས་པ་གང་དུ་རྡོ་རྗེ་ལྕགས་ཀྱུ་མ་མཐོང་བ་དེར་ཡང་ཞགས་པ་ཡོད་པ་ཡིན་ན་དེ་ལྟར་
བྱ་ལ། གཡས་ན་ལྕགས་ཀྱུ་དང་གཡོན་ན་ཞགས་པ་ཡོད་པ་ལྟ་བུ་ལ་གཡོན་པ་གཅིག་པུས་
ཞགས་པའི་ཕྱག་རྒྱ་བྱའོ། །རིན་ཆེན་གྱི་ཕྱག་རྒྱ་ལྭ་ནི་སྦྱར་བའི་སོར་མོ་འགྱུར་ཏེ་ཞེས་པ་གུང་
མོ་དབུས་སུ་ཅུང་ཞིག་མཐོ་བར་བྱས་ནས་དེ་ལ་ཕྱོགས་སུ་སོར་མོ་གཞན་བཞི་སྦྱར་བ་སྟེང་དུ་
བརྐྱང་བའོ། །ཀྱེ་མི་བདག་རིན་ཆེན་གྱི་ཕྱག་རྒྱ་དེ་དག་གི་སོར་མོ་ཁ་རྣམ་པར་ཕྱེ་བ་པདྨ་ལ་
ཞེས་པ་ལག་གཡོན་མཐེ་བོང་དང་མཐེའུ་ཆུང་སྦྱར་བ། པད་འདབ་གཅིག་དང་སོར་མོ་གཞན་
གསུམ་ལ་ཕྱོགས་གསུམ་དུ་བྱས་པའི་པདྨ་འདབ་བཞིའི་རྣམ་པ་སྟེ། ལག་པ་གཉིས་མཐིལ་
སྦྱར་ཏེ་མཐེ་བོང་གཉིས་དང༌། མཐེའུ་ཆུང་གཉིས་སྦྱར་བས་པད་འདབ་གཉིས་དང་། ལྷག་མ་
སོར་མོ་དྲུག་སོ་སོར་བྱེད་པ་པད་འདབ་དྲུག་སྟེ། དེ་ལྟར་སྟེང་དུ་ཁ་ཕྱོགས་པའི་པདྨ་འདབ་
བརྒྱད་ཀྱི་ཕྱག་རྒྱར་འགྱུར་རོ། །རྩ་བར་མ་གསུངས་པ་འགྲེལ་པས་ཁ་བསྐང་བའི་ཌ་མ་རུ་དང་
ཐོ་བ་དང་འཁོར་ལོའི་ཕྱག་རྒྱ་གསུམ་ནི། གུང་མོ་དང་མིང་མེད་ཀྱི་ནང་དུ་མཐེ་བོང་བཅུག་པའི་
ཁུ་ཚུར་བཅིངས་ལ། མཛུབ་མོ་དང་མཐེའུ་ཆུང་ལྕགས་ཀྱུའི་རྣམ་པར་འཁྱོག་པོར་བྱས་པ་རྒྱབ་
ཏུ་སྦྱར་བ་ཌ་མ་རུའི་རྣམ་པའོ། །དེ་བཞིན་ཐོ་བ་ལ་ལག་པ་གཅིག་གིས་རྡོ་རྗེ་ཁུ་ཚུར་བཅིང་
བའོ། །འཁོར་ལོ་ལ་ནི་སོར་མོ་ཐམས་ཅད་རྩིབས་ཀྱི་རྣམ་པ་ལྟར་ཕྱོགས་སུ་བགྲད་དེ་བརྐྱང་
བ་ལག་པ་ཡ་གཅིག་གིས་བྱ་ཚུལ་ཡིན་ལ། ལག་པ་གཉིས་ཀའི་མཐིལ་སྦྱར་ཏེ་སོར་མོ་ལྔ་
རྩིབས་ལྟར་བརྐྱང་བ་ནི་ལག་པ་གཉིས་ཀས་འཁོར་ལོའི་ཕྱག་རྒྱ་བཅིང་བ་ཡིན་ནོ། །ཆུ་ན་རྒྱུ་
537

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
བ་དུང་གི་ཕྱག་རྒྱ་ལ་ནི་མཛུབ་མོ་མཐེ་བོ་རྩེ་སྦྱར་བར་བྱས་ལ་བརྐྱང་བར་འགྱུར་ཏེ་མཐེ་བོའི་
འོག་ཏུ་གུང་སྲིན་མཐེ་ཆུང་གསུམ་རྩེ་ནང་དུ་བཀུག་ནས་ཁུ་ཚུར་བྱས་པ་གན་རྐྱལ་དུ་བཞག་ཚེ་
དུང་གི་དབྱིབས་སུ་གྱུར་པ་དེ་ལྟར་རོ། །མེ་ལོང་གི་ཕྱག་རྒྱ་ལ་ནི་ལག་པ་གཡོན་པ་ཤིན་ཏུ་
མཉམ་པའི་ལག་མཐིལ་དང་སོར་མོ་རྣམས་བར་སིང་བུག་པ་མེད་པ་དང་བཅས་ནས་མདུན་
དུ་ཕར་མངོན་དུ་ཕྱོགས་པར་བྱས་པ་དེ་ཡིན་པར་འགྱུར་རོ། །མཐེ་བོང་ལ་ནི་སྟེང་དུ་མཛུབ་
མོ་འཁྱོག་པོའི་རྣམ་པར་བཀུག་པའི་ཟླུམ་པོར་བྱས་པ་སྦྱར་བ་དང་དེ་བཞིན་དུ་ལ་སོགས་པའི་
སྒྲས་མཛུབ་མོའི་རྒྱབ་དུ་གུང་མོ། །དེའི་རྒྱབ་ཏུ་མིང་མེད། དེའི་རྒྱབ་ཏུ་མཐེའུ་ཐུང་རྣམས་རིམ་
པར་མཛུབ་མོ་ཇི་ལྟ་བ་བཞིན་དུ་སྔ་མ་སྔ་མའི་སྟེང་དུ་ཕྱི་མ་ཕྱི་མ་འཁྱོག་པོ་རིམ་པར་ཡོངས་
སུ་བཀོད་པ་ལྕགས་སྒྲོག་གི་ཕྱག་རྒྱ་ལའོ། །ཚངས་པའི་མགོ་བོ་ཡི་ཕྱག་རྒྱ་ལ་ནི་མཐེ་བོ་ལུ་
སོགས་བཞི་པོ་རྩེ་མོ་ཕན་ཚུན་སྦྱར་བས་སེན་མོ་བཞི་གདོང་བཞི་དང་མཚུངས་ཤིང་དེ་དག་གི་
འོག་ཏུ་མཐེའུ་ཆུང་བསྐུམ་པའོ། །དེ་ནས་ཅོད་པན་ལ་སོགས་པའི་ཕྱག་རྒྱ་གསུངས་པ། ཅོད་
པ༷ན་ལྭ་ནི་ལག་པ༵་གཉིས་ཀ་དྭག་གིས་གོང་བཤད་དུང་གི་ཕྱག་རྒྱ་བྱས་པ་ཁ་སྦྱར་ནས།
མཛུབ་མོ་གཉིས་པོ་རྩེ་སྦྱར་བ་གྱེན་དུ་བསྟན་པས་ནོར་བུའི་དབྱིབས་སམ་རིན་པོ་ཆེའི་ཅོད
པན་ཉིད་དུ་ཡང་འགྱུར་རོ། །ལག་མཐིལ་གཉིས་པོ་དག་གི་རྒྱབ་ཏུ་སོར་མོ་ལྔ་པོ་རྣམས་ནི་
གཅིག་ཏུ་སྦྱར་བ་དག་ཀྱང་རྣ་རྒྱན་ལ་ཞེས་པ། ལག་པ་གཉིས་རྒྱབ་བསྣོལ་ཏེ་སོར་མོ་ལྔ་པོ་
ཕན་ཚུན་རྒྱབ་ངོས་སྦྱར་བ་རྣ་རྒྱན་གྱི་ཕྱག་རྒྱའོ། །དེ་བཞིན་དུ་ལག་པའི་རྒྱབ་ཏུ་སོར་མོ་རྣམས་
ནི་རིམ་པ༷ར་ཡོངས་སུ་བཀོད་ཅིང་ཕན་ཚུན་ནེའུ་ལེའི་རི་མོའི་ངོས་སྦྱར་ཏེ་བཅིངས་པ་མགུལ་
བའི་རྒྱན་ལ་སྟེ། ལག་པ༵་གཉིས་ཀའི་དབུས་མའི་སོར་མོ་གསུམ་ནི་ཕན་ཚུན་རྩེ་མོ་སྦྱར་ཞིང་
ཐོག་མཐའ་མཐེ་བོང་དང་མཐེའུ་ཆུང་གཉིས་ནང་དུ་བསྐུམ་སྟེ་ཁུ་ཚུར་བྱས་པ་དག་ནི་སྐུ་
རགས་ལའོ། །ལག་པ་གཉིས་ཀའི་སོར་མོ་གཞན་ཁུ་ཚུར་བཅིངས་པ་ལྟར་ནང་དུ་བསྐུམ་ནས་
538

དུས་འཁོར་དབང་ལེ་འགྲེལ།
མཐེ་བོང་དག་དྭང་གུང་མོ་གཉིས་པོ་རྩེ་སྦྱར་ཏེ་ཟླུམ་སྐོར་ལྟ་བུར་བྱས་པ༵་རྐང་གདུབ་ལའོ། །
དེ་བཞིན་དུ་ནི་དཔུང་རྒྱན་ཟུང་དང་ལག་པའི་གདུ་བུ་ལ་ཡང་གུང་མོའི་ཚབ་ཏུ་མཛུབ་མོ་ཕན་
ཚུན་སྦྱར་བ་དག་ཏུ་འགྱུར་ཏེ་གཞན་སྔ་མ་བཞིན་ནོ། །དེ་ནས་སོ་སོའི་རིགས་ཀྱི་ཕྱག་རྒྱ་
གསུངས་པ། འདིར་རྡོ་རྗེ་ཁུ་ཚུར་བཅིངས་ནས་དེའི་སྟེང་དུ་མཐེ་བོ་བསྒྲེང་བ་བསྟན་པ་ནི།
མཁའ་འགྲོ་མ་རྣམས་དག་གི་ཐུན་མོང་གི་མཆོག་གི་རིགས་སུ་འགྱུར་ཏེ། དེ་བཞིན་ཁུ་ཚུར་
ལས་མཛུབ་མོ་འབའ་ཤིག་བརྐྱང་བ་ནི། གསང་བ་པ༵་གནོད་སྦྱིན་རྣམས་ཀྱི་ཕྱག་རྒྱའོ། །དེ་
བཞིན་དུ་དྲི་ཟ་རྣམས་དང་གདེངས་ཅན་ཀླུ་རྣམས་ཀྱི་རིགས་ཀྱི་ཕྱག་རྒྱ་ནི་གུང་མོ་དང་མིང་
མེད་དག་ནི་རིམ་པ༵ར་ཡོངས་སུ་བཀོད་པའོ། །འབྱུང་པོ་རྣམས་ཀྱི་དཔལ་ལྡན་མཐེའུ་ཆུང་
བརྐྱང་སྟེ་བསྟན་པའོ། །རབ་མཆོག་སོར་མོ་ཀུན་ནང་དུ་བསྐུམ་ནས་ལག་པའི་མཐིལ་འབའ་
ཞིག་བསྟན་པ་ནི་སྲིན་པོ་རྣམས་ཀྱི་རིགས་སུ་འགྱུར་རོ། །གྲུབ་པ་རྣམས་ཀྱི་ནི་རྡོ་རྗེ་ཁུ་ཚུར་
བཅིངས་པ་མཆོག་གི་རིགས་ཏེ། དེ་བཞིན་དཔུང་པ་དང་ཉེ་བའི་དཔུང་པའི་ཚིགས་ཞེས་གྲུ་
ཚིགས་ཀྱི་མཚམས་སྟོན་པ་ནི་ལྷ་རྣམས་དག་གི་རིགས་སུའོ། །ལག་པའི་རྒྱབ་ཀྱི་མཐིལ་ནི་
ཚངས་པའི་སྲིན་པོ་དང་། ཉེ་བའི་དཔུང་པ་དང་ལག་པའི་ཚིགས་ཞེས་མཁྲིག་ཚིགས་བསྟན་པ་
ནི་རོ་ལངས་རྣམས་ཀྱི་རིགས་ཏེ། དེ་ལྟར་ཕྱག་རྒྱ་བརྒྱད་པོ་དེ་ནི་རིགས་བརྒྱད་ལས་སྐྱེས་པ་
རྣམས་ལ་ལག་པ་གཡོན་པས་བསྟན་པར་བྱའོ། །དེ་ནས་དུད་འགྲོའི་གདོང་ཅན་རྣམས་ཀྱི་
རིགས་ཀྱི་ཕྱག་རྒྱ་གསུངས་པ། འདིར་ལག་པ༵་གཅིག་གམ།གཉིས་ཀའི་མཐིལ་དུ་སོར་མོ་ལྔ་
པོ་རྣམས་ཕྱེད་འཁྱོག་པ་སེང་གེའི་སྡེར་མོའི་རྣམ་པར་བྱས་པ་ནི། རིགས་ཀྱི་ཕྱག་རྒྱ་སྟེ་གང་
གིས་ན་སྡེར་མོ་ཅན་རྣམས་ཀྱིའོ། །དེ་བཞིན་དུ་ཁུ་ཚུར་བཅིངས་པ་ལས་མཛུབ་མོ་གཉིས་པོ་
ཕྱེད་འཁྱོག་པར་བྱས་པ་རྭ་ཡི་རྣམ་པ་ལྟ་བུ་ངེས་པར་མགོ་བོར་སོན་པར་བྱས་པ༵་རྭ་ཅན་
རྣམས་ཀྱིའོ། མི་མཉམ་པའི་ལག་པའི་མཐིལ་ལ་ཞེས་པ་ལག་པའི་མཐིལ་གྱི་རྒྱབ་སྦྱར་བ་
539

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཡིན་ལ། མཐེའུ་ཆུང་ཕན་ཚུན་གཅིག་ལ་གཅིག་མདུད་པའམ་བཅིངས་ཤིང༌། མཛུབ་མོ་གུང་
མོ་གསུམ་གཤིབས་ཏེ་བརྐྱང་བ་གཤོག་པ༵་གཡས་གཡོན་ལྟར་སྦྱར་བ་དང༌། མཐེ་བོ་དག་གི་
གདོང་སྦྱར་བ་ནི་སྒོང་སྐྱེས་རྣམས་ཀྱི་རིགས་ཀྱི་ཕྱག་རྒྱ་སྟེ། བྱ་ཁྱུང་གི་ཕྱག་རྒྱའང་དེ་ཁོ་ནའོ། །
དེ་བཞིན་དུ་སོར་མོ་ལྔ་པོ་ཡི་རྩེ་མོ་འཁྱོག་པ༵་བསྟན་པ་གདེངས་ཀ་ཅན་ཀླུ་རྣམས་ཀྱི་རིགས་
ཀྱི་ཕྱག་རྒྱ་ཁྱད་པར་འཕགས་པར་འགྱུར་རོ། །རིགས་ཀྱི་ཕྱག་རྒྱ་རྣམས་དེ་དག་གི་གདོང་ཅན་
རྣམས་ལ་བསྟན་པར་བྱའོ། །ཉིན་ཞག་སོ་སོའི་དུས་ཀྱི་གཏོར་མ་ལ་མགྲོན་རྣམས་སྤྱན་དྲངས་
པ་འབར་བའི་ཕྱག་རྒྱ་ནི། ལག་པ་གཉིས་ཀའི་མཛུབ་མོའི་མཐའ་ལ་གནས་པ་གུང་མོ་མིང་
མེད་མཐེའུ་ཆུང་གསུམ་པོ་རྣམས་རབ་ཏུ་བརྐྱང་ཞིང༌། དེ་ལས་གཞན་པ༵་མཛུབ་མོ་གཉིས་ནི་
དེ་དག་གི་འོག་ཏུ་ཕན་ཚུན་མདུད་ཏེ་སྦྱར་བར་བྱས་པ་ཁ་འོག་ཏུ་བསྟན་ནས་མགོ་བོའི་སྟེང་དུ་
བཞག་པ་ནི་འབར་བ་ཡི་ཕྱག་རྒྱ་དག་ལ་སྟེ། མཐེ་བོ་གཉིས་ཀྱང་སྦྱར་ཏེ་བྱའོ་ཞེས་སོ།
འབར་བའི་ཕྱག་རྒྱ་གཉིས་པ་ནི་གཞན་རྣམས་བཤད་མ་ཐག་པ་ལྟར་ལ་མཆོག་གི་ལག་མཐིལ་
དྭག་གི་མཛུབ་མོ་གཉིས་ཀྱང་བརྐྱང་བ་ནི། སྔ་མ་ལས་གཞན་པའོ། །ད་ནི་དཔའ་བོ་དང་
དཔའ་མོའི་དབང་ཕྱུག་མ་རྣམས་ཕྲད་པའི་ཚེ་ཕན་ཚུན་ཕེབས་པར་སྨྲ་བ་སོགས་ཀྱི་ཕྱག་རྒྱ་
གསུངས་པ། འདིར་གང་དུ་རྣལ་འབྱོར་པས་རྣལ་འབྱོར་མ་དང་དང་པོར་ཕྲད་པ་ཙམ་ནས་ཁུ་
ཚུར་བཅིངས་པའི་མཛུབ་མོ་ཁ་གྱེན་དུའམ་སྟེང་དུ་ཕྱོགས་པ་བསྟན་ཅིང་ཚུར་ནང་དུ་མཐེ་བོང་
ལ་མངོན་པར་ཕྱོགས་ཞིང་སྦྱར་བའི་ཚུལ་དུ་བསྟན་ན་ཕྱག་རྒྱ་དེས་ཁྱོད་ལེགས་པ༷ ར་འོངས་
སམ་ཞེས་པ་དག་ཀྱང་ངེས་པར་བརྗོད་པར་འགྱུར་ཏེ་དེ་བཞིན་རྣལ་འབྱོར་མས་རྣལ་འབྱོར་
པ༷་ལ་ཡང་བྱའོ། །དེ་བཞིན་དུ་གུང་མཛུབ་གཉིས་བརྐྱང་པ་ཉིད་ཀྱིས་ཤིན་ཏུ་ལེགས་པར་
འོངས་སོ་ཞེས་སུ་ལན་བརྗོད་པ་དང་ནི། དེ་བཞིན་དུ་སྐལ་བཟང་དགེ་བ་ཞེས་མཚོན་པ་ནི་-u=
གཡོན་པའི་མཐེ་བོ་ནང་དུ་བཅུག་སྟེ་སོར་མོ་གཞན་གྱིས་ཕྱི་ནས་བསྡམ་པའི་རྡོ་རྗེ་ཁུ་ཚུར་
540

དུས་འཁོར་དབང་ལེ་འགྲེལ
བཅིངས་པ་བསྟན་པས་རབ་ཏུ་བརྗོད་པར་འགྱུར་རོ། །དེ་བཞིན་དུ་མཐེ་བོ་དང་མཛུབ་མོ་དག་
གི་སོར་མོའི་སེ་གོལ་རྡེབས་པ་ནི་ཁྱོད་ནི་འདི་རུ་སྔགས་པ༵་མཆོག་གམ་དཔེ་ལ་ལར་བསྔགས་
,,པ་འོས་པ་མཆོག་ཅེས་ངེས་པར་བརྗོད་པར་འགྱུར་བ་སྟེ། མཐེ་བོ་དང་ནི་མིང་མེད་དག་གིས་
སེ་གོལ་བྱས་ན་དཱམ་ཚིག་གི་བཟའ་བ་དང་བཅས་བའི་ཆང་,,གིས་ཁྱོད་ནི་ཚིམ་བར་བྱེད་པའོ་
ཞེས་བརྗོད་པར་འགྱུར་རོ། །དེ་བཞིན་དུ་ཕྱག་འཚལ་བའི་སྦྱོར་བས་ལག་པ་གཉིས་ཀྱི་སོར་མོ་
ཐམས་ཅད་ཀྱི་རྩེ་མོ་བརྐྱང་བས་སྐལ་བཟང་ལེགས་པར་འོངས་པ༵་ཞེས་བརྗོད་པར་འགྱུར་ཏེ་
རྣལ་འབྱོར་མས་རྣལ་འབྱོར་པ༵་ལ་ཡང་དེ་ཁོ་ན་བཞིན་དུ་ཡིན་པ་ཤེས་པར་བྱའོ། །རྣལ་འབྱོར་
མས་རྣལ་འབྱོར་པ་དང་འཕྲད་ཚེ་མོ་རང་གི་གཡོན་གྱི་ཡན་ལག་ལ་རེག་པས་རྟག་ཏུ་ཁྱོད་ནི་
བདག་གི་གཉེན་གཅིག་པུ་དྭག་ཡིན་ནོ་ཅེས་པ་བརྡ་དེ་ཡིས་རབ་ཏུ་གསལ་བར་བྱེད་དོ། །སྐྱེ་
གནས་དྭག་ལ་རེག་པས་ཁྱོད་ནི་བདག་གི་གཙོ་བོ་སྟེ་ཁྱོ་བོར་འགྱུར་ཞེས་དང་། དེ་བཞིན་མཆུ་
དང་ནུ་མ་ཟུང་ལ་རེག་པ་དང་ངེས་པ༷ར་གནས་དེ་དག་སོགས་སུ་སེན་མོ་འདེབས་པས་ཀྱང་
ཁྱོ་བོར་བརྗོད་པར་འགྱུར་རོ། །ལག་པ་གཉིས་ཀྱི་སོར་མོ་ཕན་ཚུན་བཅིངས་ཤིང་བསྡམ་ནས་
དེ་ལས་གུང་མོ་དང་ནི་མཐེ་བོ་བརྐྱང་བས་དམ་ཚིག་ལ་འདུས་པ་ཞེས་བརྗོད་པར་བྱེད་པ་
ཡིན་ནོ། །དེ་རྣམས་བག་ཕེབས་པར་སྨྲ་བའི་ཕྱག་རྒྱའོ། །དེ་ནས་རྣལ་འབྱོར་མས་སྨོད་པའི་
ཕྱག་རྒྱ་གསུངས་པ། འདིར་གང་གི་ཚེ་གནས་གང་དང་གང་དུ་ཕོ་ཉ་མོས་སྒྲུབ་པ་པོ་མཐོང་
བར་གྱུར་པ་ན་མཆུ་ལ་སོགས་པ་ཡོ་བ་སྟོན་ན་སྨད་པའི་དོན་ཏེ། མཆུ་ཡོ་བ་དང༌། སྨིན་མ་
བ་དང༌། མིག་དག་ཡོ་ཞིང་དེ་བཞིན་དུ་རང་གི་མགོ་ལ་འཕྲུག་པར་བྱེད་ན་ཁྱོད་ནི་ཤིན་ཏུ་
ཆེར་རྨོངས་པ་ཞེས་བརྗོད་པར་བྱེད་དེ། གང་གི་ཚེ་ཕྱག་རྒྱའི་བརྡ་མ་ཤེས་པའི་ཕྱིར་རོ། །གལ་
ཏེ་མོ་རང་གི་སྟེང་འོག་གི་མཆེ་བའི་དབུས་སུ་མཐེའུ་ཆུང་བཀོད་པ་དང་ནི། སྙིང་གཱ་དང་། ཁྭ་
རུ་མཛུབ་མོ་འཛུག་པ་སྟོན་ན་འཇིགས་པ་རབ་ཏུ་གསལ་བར་བྱེད༵་པའོ། །དེ་བཞིན་དུ་མཐེ་བོ་
541

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
ནང་དུ་བཞག་པའི་ཁུ་ཚུར་བཅིངས་པ་ས་ལ་རྡེབས་པ་དང་ནི་ལག་པ་དང་རྐང་པ་དག་ས་ལ་
རྡེབས་པར་བྱེད་ན་ཕྱག་རྒྱའི་བརྡ་མངོན་པར་མི་ཤེས་པ་ཁྱོད་ང་ཡིས་བཟའ་བར་བྱའོ་ཞེས་
པར་འགྱུར་རོ། །དེ་བཞིན་དུ་ཟས་ཀྱི་དོན་དུ་ནི་མིང་མེད་ཀྱིས་ལྕེ་ལ་རེག་ན་ཟས་ཟོས་པ་དང་
ནི༑ ལག་པ་གཡོན་པས་ལྟོ་བ་དང་སོ་ལ་བསྣུན་པ་དག་གིས་མ་ཟོས་པ་ཉིད་བརྗོད་པར་བྱེད་
དོ༑ ༑ལག་པའི་རྒྱབ་སྟོན་པར་འགྱུར་བ་ཉིད་ཀྱིས་འདིར་མ་འདུག་པར་སོང་ཞིག་ཅེས་ངེས་
པ༷ར་རབ་ཏུ་བརྗོད་དེ། ལག་པའི་མཐིལ་མངོན་དུ་ཕྱོགས་པ་སྟོན་པར་གྱུར་བས། མ་འགྲོ་
འདུག་ཅིག་འདུག་ཅིག་ཅེས་བརྗོད་པ་དག་གོ། །དེ་བཞིན་དུ་མོ་རང་གི་ལུས་ཀྱི་བྱིན་པ་ལ་
ལག་པས་ཉེད་པ་དང༌། བརླ་ལ་ཉེད་པར་བྱེད་ན་སྐལ་བཟང་ཁྱོད་ནི་དེ་རིང་ཁོ་ན་ལ་འདིར་
ང༵ལ་སོ་གྱིས་ཞེས་ངེས་པར་བརྗོད་པར་བྱེད་པའོ། །རྐང་པ༵་རབ་ཏུ་རྐྱོང་བས་ཁྱོད་གཉིད་ལོག་
ཅིག་ཅེས་ངེས་པ་བྱིན་པ་དང༌། པུས་མོ་ཟུང་དག་རྐྱོང་བ་ན་བདག་ལ་ཤིན་ཏུ་དགའ་བ་ཉིད་
ཀྱིས་ཞེས་བར་ངེས་པའོ། །རང་གི་ཡན་ལག་ཀུན་ལ་ལག་གཡོན་གྱིས་རེག་པར་བྱེད་བའམ་
ཅིང་ཞེས་པ་ཚིག་ཕྲད་དོ། །ཁ་རུ་ལག་པ༵་གཡོན་པ་བཀབ་པའམ་གནས་པ་དེ་ལྟར་བྱེད་ན།
བདག་རྗེ་བོ་སོགས་ཀྱིས་བསྲུང་བའི་ཕྱིར་བདག་ལ་ཁྱོད་དང་ལྷན་ཅིག་འདུས་པ་མེད་པ་ཡིན་
ནོ་ཞེས་བྱ་བའོ། །དེ་བཞིན་དུ་ཕན་ཚུན་དུ་རང་གི་ལག་པ༵་བཅིངས་བས་མཐེ་བོ་དང་མཛུབ་མོ་
དབུས་ནས་རྣམ་པར་ཕྱུང་པ་སྟོན་ན་བདག་གི་ཁྱིམ་དུ་དེ་རིང་ཚོགས་ཀྱི་འཁོར་ལོ་འདུས་པ༵་
དག་ནི་འབྱུང་བར་འགྱུར་བས་ཁྱོད་ཀྱང་འདུག་ཅིག་ཅེས་རྗོད་པར་བྱེད་པའོ། །མཐེ་བོ་དང་
མིང་མེད་ཀྱི་རྩེ་མོ་སྦྱར་བ་དག་གིས་རྣམ་པ་མང་པོའི་དམ་ཚིག་རྣམས་ཀྱིས་ཁྱོད་ལ་ཇི་ལྟར་
འདོད་པར་མཆོད་པར་བྱའོ་ཞེས་བརྗོད་པའོ། །རྐང་པ་ལ་ནི་འཕྲུག་པར་བྱེད་ན་དེ་བཞིན་དུ་
ནི་བདག་ཕྱི་རོལ་ཀྱི་འཁོར་ལོ་འདུས་པ་དག་ལ་འགྲོ་བ་ཡང་བརྗོད་པར་བྱེད་དེ་ཁྱོད་ཀྱང་
དེར་ཤོག་ཅིག་ཅེས་པའོ། །དེ་བཞིན་དུ་མཛུབ་མོ་ལྕགས་ཀྱུའི་རྣམ་པས་ཕན་ཚུན་བཅིངས་
542

དུས་འཁོར་དབང་ལེ་འགྲེལ།
བར་བྱེད་ན་རྡོ་རྗེའི་གྲོགས་པོ་ཁྱོད་ནི་དེ་རིང་འཇིགས་པ་འཕྲོག་པར་བྱེད་པའམ་འབྲལ་བར་
བྱེད་པའོ་ཞེས་བརྗོད་པ་ཡིན་ནོ། །དེ་ལྟར་དམ་ཚིག་ལ་འདུས་པའི་ཕྱག་རྒྱའི་ངེས་པའོ། །དེ་
ནས་ཤིན་ཏུ་ཁྲོས་པ་རྣམས་ཀྱི་ཕྱག་རྒྱ་གསུངས་པ། འདིར་གང་གི་ཚེ་སྒྲུབ་པ་པོ་ལོག་པའི་ང་
རྒྱལ་གྱིས་ཕོ་ཉ་མོ་རྣམས་ལ་བརྙས་པར་བྱས་པའམ། ནུས་པ་ཐོབ་པ་མ་གཏོགས་པར་ཁྲོས་པ་
ལ་རྩོད་པའི་ཆེད་དུ་ཕྱག་རྒྱའི་ལན་སྟོན་པར་བྱེད་པ་ན། དེའི་ཚེ་ནུས་པ་དང་ལྡན་པའི་ཕོ་ཉ་
མོས་རང་གི་སྐྲ་ནི་རང་གི་སོ་ཡིས་གཅོད་པར་བྱེད་ན་མི་ཡི་ཕྱུགས་ཁྱོད་བདག་གིས་འདིར་ནི་
ལྟུང་བར་བྱ་བ་ཡིན་ནོ་ཞེས་རྗོད་པར་བྱེད་པའོ། །སོ་ནི་ཕན་ཚུན་དུ་བདར་བའམ་འདར་བར་
བྱེད་ནཱ་ཞེས་སོ་འཆའ་ན་ཀྱེ་མི་ཡི་ཕྱུགས་ཁྱོད་ཀྱི་ཤ་ནི་འདི་དག་བདག་གིས་དུས་དེ་རིང་ཉིད་
དུ་བཟའ་བར་བྱའོ་ཞེས་པ་འདི་བརྗོད་པའོ། །དེ་བཞིན་དུ་ལྕེ་དང་མཆུ་མྱག་མྱག་གཡོ་བར་
བྱེད་ན། ཁྱོད་ཀྱི་ལུས་ལས་ཁྲག་ནི་བདག་གིས་བཏུང་བར་བྱའོ་ཞེས་ངེས་པར་རྗོད་པར་བྱེད་
དོ༑ ༑རང་གི་མཆུ་ལ་སོ་ནི་འདེབས་བར་བྱེད་ན་ཁྱོད་ཀྱི་རྒྱུ་མ་ལྟོ་བར་གནས་པ་འདི་བདག་
གིས་བཟའ་བར་བྱའོ། ། ཀྱེ་མི་ཡི་ཕྱུགས་ཁྱོད་ད་གང་དུ་འགྲོ་ཞེས་བརྗོད་པར་བྱེད་པ་སྟེ། དེ་
ལྟར་ཁྲོས་པར་གྱུར་པའི་ཕྱག་རྒྱ་སྟོན་པར་བྱེད་ན་ནུས་པ་དང་བྲལ་བས་དེ་ལ་ཕྱག་རྒྱའི་ལན་
བསྟན་པར་མི་བྱ་སྟེ། དེ་རྣམས་ལ་ཕྱག་བྱས་ནས་རང་གི་སྙིང་གར་ལག་པ་གཡོན་པའི་མཐིལ་
བཞག་ལ། རང་གི་ལུས་ཀྱིས་གཡོན་སྐོར་གྱིས་ཡོངས་སུ་བསྐོར་ཞིང་དེ་ནས་ལག་པ་གཡོན་
པས་སྟེང་དུ་འདུད་ཚུལ་གྱི་ཕྱག་བྱས་ནས་གཞན་དུ་འགྲོ་བར་བྱ་སྟེ། དེ་རྣམས་དང་ལྷན་ཅིག་
རྩོད་པར་མི་བྱའོ། །བྱིས་པའི་རྣལ་འབྱོར་པ་རྣམས་ལ་སྤྲོད་པའི་ངེས་པ་གང་བྱིན་པ་དེ་དང་
དེས་བྱ་ཞིང་རྣལ་འབྱོར་མ་རྣམས་ཀྱི་ངེས་པ་བྱིན་པ་ལས་ཀྱང་འགལ་བ་བྱ་མི་རུང་ངོ་། །དེ་
ལས་རྣམ་པ་གཞན་དུ་བྱས་ན་འཆི་བ་ཐོབ་སྟེ་ཁྲོས་པའི་ཕོ་ཉ་མོ་ཆེས་ནུས་པ་དང་ལྡན་པའོ་
ཞེས་བཅོམ་ལྡན་འདས་ཀྱི་བཀའི་ངེས་པའོ། །ད་ནི་ཕན་ཚུན་ཕྱག་རྒྱ་བསྟན་པ་ལ་ལན་གྱི་
543

མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མཚན་ཉིད་གསུངས་ཏེ། འདིར་བཅོམ་ལྡན་འདས་དུས་ཀྱི་འཁོར་ལོའི་གཡོན་པ་དང་གཡས་
པའི་ཕྱག་གི་མཚན་མ་གང་ཡིན་པའི་ཕྱག་རྒྱ་རྣམས་ཕན་ཚུན་དུ་ཕྱག་རྒྱ་དང་ཕྱག་རྒྱའི་ལན་
ཡིན་ཏེ། རྡོ་རྗེ་དང་རྡོ་རྗེའི་དྲིལ་བུ། རལ་གྲི་དང་ཕུབ། རྩེ་གསུམ་དང་ཁ་ཊཾ་ཀ །གྲི་གུག་དང་
ཐོད་པ་ནས། དགྲ་སྟ་དང་ཚངས་པའི་མགོའི་བར་དང༌། གླང་ཆེན་པགས་པ་དང་སྡིག་མཛུབ།
དབུ་རྒྱན་དང་རྣ་རྒྱན། མགུལ་རྒྱན་དང་ལག་གདུབ། སྐ་རགས་དང་རྐང་གདུབ། རྭ་ཅན་དང་
སྡེར་མོའམ་སེན་མོ་ཅན། ཀླུ་དང་མཁའ་ལྡིང༌། ལག་པ་དང་རྐང་པ། ཁ་དང་བཤང་ལམ། བྷ་
ག་དང་རྟགས། ནུ་མ་དང་མཆུ། མིག་དང་སྨིན་མ། ཐིག་ལེ་དང་མིག་སྨན། རབ་ཏུ་ཁྲོ་བ་དང་
གཙུག་ཕུད་གྲོལ་བ། པུས་མོ་དང་བརླ་དག་དང༌། མགྲིན་བ་དང་དཔྲལ་བ་དག་དང་། ལྟེ་བ་
དང་སྙིང་ག་དག་དང༌། སྐྲ་མཚམས་དང་སིནྡྷ་ར་དག་དང༌། མཆེ་བ་དང་མཐེ་ཆུང་དག་དང༌།
མཐེ་བོ་དང་མིང་མེད་དག་དང་། མཛུབ་མོ་དང་གུང་མོ་དག་གོ། །དེ་ལྟར་ཕྱག་རྒྱ་དུ་མ་བསྟན་
པ་ན་ཕྱག་རྒྱའི་ལན་དུ་མར་འགྱུར་ཏེ། ཤེས་རབ་དང་ཐབས་ཀྱི་ཆོས་དང༌། ས་སོགས་འབྱུང་
བའི་དེ་ཉིད་ཀྱི་དབྱེ་བས་ཐཐམས་ཅད་དུ་རྣལ་འབྱོར་པས་ཤེས་ཤིང་རིག་པར་བྱའོ་ཞེས་པ་ནི་
ངེས་པའོ། །ད་ནི་སྒེག་པ་ལ་སོགས་པའི་ཕྱག་རྒྱ་མཐའ་ཡས་པ་རྣམས་ཏེ། དེ་རྣམས་ཀྱི་རང་
བཞིན་ཤེས་ནས་དེ་རྣམས་ཐམས་ཅད་བྱའོ། །དེ་ཡང་འདི་ལྟ་སྟེ། ཁུ་ཚུར་དཀུར་བཞག་ལ་
མགོ་གཡོན་དུ་འདུད་པ་སོགས་འཕྱོར་ཞིང་སྒེག་པའི་སྦྱོར་བ་ཡིས་ནི་སྒེག་པ་ཡི་ཕྱག་རྒྱ་ཡིན་
པ༷ར་འགྱུར་ཏེ། ཀྱེ་མི་ཡི་བདག་པོ་རྡོ་རྗེ་ཁུ་ཚུར་ཁ་ཕྱིར་བསྟན་པ་ཁ་འགྲམ་དུ་བཞག་པ་ལྟ་བུ་
བཞད་པའི་སྦྱོར་བས་བཞད་པ་ཡི་ཕྱག་རྒྱའོ། །དེ་བཞིན་དུ་ལག་གཉིས་གར་པད་དུ་བསྐོར་
ཞིང་རྡོ་རྗེ་ཐལ་མོ་སྤྱི་བོར་བཞག་པས་གཱར་གྱི་སྦྱོར་བ་ཡིས་ནི་གར་དུ་འགྱུར་ཏེ། རྡོ་རྗེ་ཁུ་ཚུར་
གྱིས་རྔ་སོགས་བརྡང་བའི་ཚུལ་ལ་སོགས་པ་རྣམ་པ་མང་པོའི་རོལ་མོའི་སྦྱོར་བས་རོལ་མོའོ།།
རྡོ་རྗེའི་ཁུ་ཚུར་གྱིས་ཁ་ནས་ཚིག་དབྱུང་བའི་ཚུལ་ལམ། པི་ཝཾ་བསྒྲེང་བའི་ཚུལ་གྱིས། གླུ་ཡི་
544

དུས་འཁོར་དབང་ལེ་འགྲེལ།
སྦྱོར་བ་ཡིས་ནི་གླུ་སྟེ། གཡོན་དུང་ཆོས་འཛིན་པ་དང་གཡས་པས་བྱུག་པའི་ཚུལ་གྱིས
མཆོག་གི་ཡོན་ཏན་རྣམ་པ་མང་པོའི་དྲི་ཡི་སྦྱོར་བ་དག་གིས་དྲི་ཡི་ཕྱག་རྒྱར་འགྱུར་རོ། །
དཔྲལ་བར་ཕྲེང་བ་འཆིང་ཚུལ་སོགས་ཕྲེང་བའི་སྦྱོར་བ་ཡིས་ནི་ཕྲེང་བར་འགྱུར་ཏེ། ཡོན་
ཏན་དབང་གིས་བདུག་སྤོས་ཀྱི་སྦྱོར་བ་འབུལ་བའི་ཚུལ་སོགས་བྱ་བ་དག་གིས་སྤོས་ཀྱི་ཕྱག་
རྒྱར་འགྱུར་རོ། །མཐེ་བོ་བསྒྲེང་བ་མར་མེའི་རྣམ་པས་མར་མེ་ངེས་པར་མུན་པ་བཅོམ་པ་
མཚོན་པ་དང་ནི། ཟས་སྣོད་འཛིན་ཚུལ་སོགས་སྣོད་ཀྱི་ཕྱག་རྒྱ་ནི་ཞལ་ཟས་བདུད་རྩིར་
འགྱུར་རོ། །ཞེས་པ༵་དེ་ལྟར་མཆོད་པ་ལ་སོགས་པའི་ཕྱག་རྒྱ་ཐམས་ཅད་དང༌། སླར་ཡ༷ང་དེ་
ནས་ལུས་ཀྱི་ཡན་ལག་ལྔ་ཡི་དབྱེ་བས་རྣམ་པར་ཕྱེ་བ་སྟེ་རིགས་ཀྱི་བདག་པོའི་ཕྱག་རྒྱ་སྔར་
བསྟན་པ་ལྟ་བུ་ལ་སོགས་པ་དང༌། གཞན་པ་ཕྱག་རྒྱ་དག་གི་རྣམ་གྲངས་མཐའ་ཡ༷ ས་པ་རྒྱུད་
རྣམས་ལས་གསུངས་པ་རྣམས་ཀྱང༌། དེ་མཐའ་དྭག་ལུས་ཀྱི་རྣམ་འགྱུར་རམ་བཀོད་པ་ལྭ་
གནས་པ༵་རྣལ་འབྱོར་པ༵་ཡིས་རིག་པར་བྱ་ཞིང༌། གང་དང་གང་གི་དངོས་པོའི་རང་བཞིན་དུ་
འགྱུར་བ་ས་ཡི་སྟེང་དུ་ཇི་སྙེད་མཆིས་པའི་དངོས་པོ་དེ་ཡི་རང་བཞིན་དང་མཚུངས་པའི་རྣམ་
པའམ་རྣམ་འགྱུར་གྱི་ལུས་ཀྱི་བཀོད་པ་མཐའ་དག་ཀྱང་དེ་དང་དེའི་ཕྱག་རྒྱ་རྣམས་སུ་འགྱུར་
བས་ཕྱག་རྒྱ་ལ་མཐའ་མེད་པ་ཤེས་པར་བྱའོ། །དེ་ལྟར་ཡང༌། ཇི་སྙེད་མིག་ནི་རྣམ་གཡེང་བ།།
དེ་སྙེད་ཕྱག་རྒྱ་རབ་ཏུ་གྲགས། །ཕྱག་རྒྱ་ཕྱག་རྒྱའི་ལན་ལ་ནི། །ངེས་པ་འཛིན་པར་སུ་ཡིས་
ནུས། །རྣལ་འབྱོར་རྣམས་ཀྱི་ཏིང་འཛིན་གྱིས། །ཇི་སྲིད་མངོན་ཤེས་མ་བསྐྱེད་པ། །དེ་སྲིད་
འཇིག་རྟེན་རྩོད་དོན་དུ། །ཕྱག་རྒྱའི་ལན་ནི་བསྟན་མི་བྱ། །ཞེས་གསུངས་སོ། །ཕྱག་རྒྱའི་
བརྡའི་ངེས་པའོ། །ད་ནི་ཕོ་ཉ་མོ་རྣམས་ཀྱི་ལྟ་སྟངས་ཀྱི་བརྡ་གསུངས་པ་འདིར་གང་གི་ཚེ་རྣལ་
འབྱོར་པ་མཐོང་བ་ན། ཕོ་ཉ་མོ་ཞེས་པ་རྣལ་འབྱོར་མ་ནི་མིག་འཕྲེད་ལྭ་ལྟ་བས་ཞེས་ལྟ་བར་
བྱེད་ན་ལྟ་སྟངས་དེས་ཁྱོད༵་ནི་གནས་གང་ཞིག་ནས་འོངས་པ་ཡིན་ཞེས་སྐལ་བ་བཟང་ལྭ་
545

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཞེས་པ་རྣལ་འབྱོར་པ་དེ་ལ་བརྗོད་པར་བྱེད་པ་ཡིན་པས། དེ་ཡི་ལན་དུ་རྣལ་འབྱོར་པ་རང་གི་
མགོ་བོར་ལག་པ་གཡོན་པ་བཞག་ཅིང་རང་ཉིད་ཕྱོགས་གང་ནས་འོང་བ་དེ་ཡི་ཕྱོགས་སུ་ངེས་
པ༷ར་བལྟས་པ་ནི་རྣལ་འབྱོར་པ་ཡིས་རྣལ་འབྱོར་མ་དེ་ལ་གང་ནས་འོངས་པའི་ལན་ནི་སྨྲས་
པ༷ར་འགྱུར་བ་ཡིན་ནོ། །ཕོ་ཉ་མོས་མིག་སྟེང་དུ་ལྟ་བས་ཁྱོད་ནི་དགེའམ་ཞེས་བརྗོད་པ་ཡིན་
ལ༑ ལྟ་སྟངས་ས་ཡི་སྟེང་དུ་གནས་པས་ཏེ་ས་ལ་བལྟ་བས་ཁྱོད་ནི་འདུག་ལ་ངལ་སོ་ཅིག་
ཅེས་པ་ཡིན་ནོ། །མིག་ཡོན་པོར་ལྟ་བས་ཁྱོད་སོང་ཞིག་ཅེས་པའོ། །ཤིན་ཏུ་བརྩེ་ཞིང་ཆགས་
པའི་ལྟ་བས་ཕོ་ཉ་མོ་དེ་ནི་རང་ལ་ཤིན་ཏུ་དགུའ་བ་བརྗོད་པར་རམ་གསལ་བར་བྱེད་དོ། །ཞི་
བའི་ལྟ་བས་ཁྱོད་ནི་བདག་གི་གྲོགས་པོའོ་ཞེས་རྗོད་པར་བྱེད་པ་སྟེ་འདི་རྣམས་ཕེབས་པར་སྨྲ་
བའི་ལྟ་སྟངས་ཀྱི་ངེས་པའོ། །དེ་ནས་འཇིགས་པའི་ལྟ་སྟངས་རྣམས་གསུངས་ཏེ། འདིར་གང་
གི་ཚེ་ཕོ་ཉ་མོས་ཁྲོ་གཉེར་བྱས་ནས་ཁྲོ་བོའི་ལྟ་བས་ལྟ་བར་བྱེད་ན། རྣལ་འབྱོར་པ་ལ་
འཇིགས་པ་རབ་ཏུ་གསལ་བར་བྱེད་དེ་བརྡ་མི་ཤེས་པའི་ཕྱིར་ཁྲོ་བའི་མཚན་མའོ། །དེ་བཞིན་
དུ་རང་གི་སྐྲ་ལ་བལྟ་བས་བདག་ནི་མ་རུངས་པ་ཡིན་པར་བརྗོད་པ་སྟེ། སུ་ལ་ན་སྐལ་བཟང་
ཞེས་པ་རྣལ་འབྱོར་པ་དེ་ལ་ནི་བརྗོད་པ་ཡིན་ལ། དེ་ལྟར་རྣལ་འབྱོར་མ་དེ་དག་རང་གི་དགའ་
བའམ་ཁྲོ་བའི་རང་བཞིན་གང་ཡིན་པ་ལྟ་སྟངས་སོགས་མཚན་མའི་ཟུར་གྱིས་སྟོན་པ་ཡིན་པ་
ཤེས་པར་བྱའོ་ཞེས་སོ། །ཕོ་ཉ་མོ་རང་གི་མཛོད་སྤུར་ལྟ་བས་བདག་ནི་མཆོག་གོ་ཞེས་རབ་ཏུ་
གསལ་བར་བྱེད་དོ། །རྣལ་འབྱོར་མ་ནཱི་རང་གི་སྣ་ལ་ལྟ་བས་རང་གི་ཡོན་ཏན་རབ་ཏུ་གསལ་
བར་བྱེད་དོ། །མཆུ་ལ་ལྟ་བས་རང་གི་སྐསྐལ་བ་བཟང་པོ་རབ་ཏུ་གསལ་བར་བྱེད་པ་སྟེ། ཁ་
གི་ནུ་མ་ཟུང་ལ་ལྟ་ན་བདག་ནི་ཕྱག་རྒྱ་བཟང་མོར་བརྗོད་པ་ཡིན་ནོ། །སྙིང་གྭར་ལྟ་བས་
བདག་ནི་བསྒོམས་པའི་བདག་ཉིད་དོ་ཞེས་བརྗོད་དོ། །དེ་བཞིན་དུ་ལག་པ༵་ཟུང་ལ་ལྟ་ན་
བདག་ནི་རབ་ཏུ་གཏུམ་མོར་བརྗོད་པའོ། །རང་གི་ཕྲག་པར་ལྟ་བས་བདག་ནི་ནུས་མའོ་ཞེས་
546

དུས་འཁོར་དབང་ལེ་འགྲེལ།
བརྗོད་པའོ། །དེ་བཞིན་དུ་སེན་མོ་དང་བཅས་པའི་ལག་པའི་མཐིལ་ལ་ལྟ་ན་བདག་ནི་སྲིན་
མོའོ་ཞེས་བརྗོད་པའོ། །རྒྱབ་ཏུ་ལྟ་ན་ལག་འགྲོ་མ་ཀླུ་མོ་ཡིན་པར་བརྗོད་པ་སྟེ། ལྟེ་བར་ལྟ་
བས་ཀྱེ་མི་ཡི་དབང་པོ་བདག་ནི་དམ་ཚིག་ཅན་ཞེས་བརྗོད་པའོ། །རང་གི་གསང་བར་ལྟ་
བས་བདག་ནི་རྣམ་པར་དྭག་པའོ་ཞེས་བརྗོད་དོ། །བརླ་ལ་བལྟ་བས་བདག་ནི་ཤིན་ཏུ་དགའ་
ལ་འདུལ་བར་དཀའ་ཞེས་བརྗོད་པའོ། །པུས་མོར་ལྟ་བས་བདག་ནི་གྲུབ་པ༵་མོ་ཡིན་ནོ་ཞེས་
ངེས་པར་རྗོད་པར་བྱེད་ལ། རྐང་པར་ལྟ་བས་བདག་ནི་རྫུ་འཕྲུལ་སྦྱིན་པ༵་མོ་ཞེས་སུ་བརྗོད་
དོ༑ ༑རྐང་པ༵ འི་མཐེ་བོ་ལ་ངེས་པ༷ར་བལྟ་ན་བདག་ནི་སྲིད་པར་རྡོ་རྗེའི་སྐུ་སྟེ་དཔའ་མོ་
གཅིག་པུའོ་ཞེས་རྗོད་པར་བྱེད་པ་དང༌། རང་གི་རྐང་པ་དག་གི་སོར་མོ་ཀུན་གྱི་རྩེ་མོར་ལྟ་
བས་སྲིད་པ་གསུམ་གྱི་གནས་སུ་བདག་ནི་ཀུན་དུ་འགྲོ་མ་སྣ་ཚོགས་ཡུམ་མོ་ཞེས་རྗོད་པར་
བྱེད་དོ། །དེ་བཞིན་དུ་རྣལ་འབྱོར་ནུས་པ་དང་ལྡན་པས་ཀྱང་བདག་ཉིད་ཀྱི་ཡོན་ཏན་རྣམས་ཕོ་
ཉ་མོ་རྣམས་ལ་རབ་ཏུ་གསལ་བར་བྱེད་དོ། །དེ་ལྟར་ཕོ་ཉ་མོ་རྣམས་ཀྱི་ལྟ་སྟངས་ཤིན་ཏུ་མང་
པོའི་དབྱེ་བ་ཉིད་ནི་ས་ཡི་སྟེང་གི་གནས་སུ་རྣལ་འབྱོར་པ་ཡིས་རིག་པར་བྱའོ་ཞེས་པ་ནི་ལྟ་
སྟངས་ཀྱི་བརྡའི་ངེས་པའོ། །དེ་བཞིན་དུ་ངག་གི་བརྡ་ཡང་དངོས་པོ་གང་གི་མིང་གང་ཡིན་པ་
དེའི་ཡི་གེ་དང་པོ་དེ་བཟུང་བར་བྱ་སྟེ། དེ་ལས་གནས་སྐབས་ཀྱི་དབང་གིས་དོན་དེ་གོ་བར་
འགྱུར་བ་དཔེར་ན་སིནྣེ་པ་ཁྱེར་ལ་ཤོག་ཅེས་བརྗོད་པ་ན། ཁྲུས་བྱེད་པའི་ཚི་གོས་དང༌། ཟས་
ཀྱི་དུས་སུ་ལན་ཚྭ་དང༌། འགྲོ་བ་ལ་རྟ་དང་། གཡུལ་འགྱེད་པ་ལ་རལ་གྲི་ཉིད་དུ་གོ་བར་བྱེད་
པའི་རིགས་པ་བཞིན་དུ་མིང་ཡིག་དང་པོས་བརྡས་ཀྱང་ཆོས་ཐམས་ཅད་རིག་པར་བྱའོ། །
ཚོགས་ཀྱི་འཁོར་ལ་སོགས་ཀྱི་དུས་སུ་དམ་ཚིག་དང་མི་ལྡན་པའི་སེམས་ཅན་གྱི་ནང་དུ། རྣལ་
འབྱོར་པའམ་རྣལ་འབྱོར་མ་རྣམས་ཀྱིས་དགོངས་པའི་སྐད་གཞན་ནམ་བརྡས་བརྗོད་པར་བྱའོ་
ཞེས་པ་ཐམས་ཅད་དུ་ངེས་པའོ། །བཅུ་པ་དཔལ་ལྡན་བླ་མ་ལ་དབུལ་བ་ཐམས་ཅད་ཀྱིས་
547

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མཉེས་པའི་ངོ་བོ་ཉིད་ཀྱི་གནས་པ་ནི། དྲུག་ཆ་ལུས་ཀྱི་སོགས་ཚིགས་བཅད་བརྒྱ་དང་གོ་
བརྒྱད་པ་ནས་ཉིས་བརྒྱའི་བར་གྱིས་བསྟན་ཏེ། འདི་རྩ་རྒྱུད་ལྟར་ན་གནས་པ་ཐ་མ་བཅུ་
གཉིས་པ་ཡིན་ཀྱང༌། བསྡུས་རྒྱུད་འདིར་གནས་པ་བཅུ་པར་གསུངས་སོ། །དེ་ཡང་སློབ་མ་
རྣམས་ཀྱིས་སློབ་དཔོན་ལ་དབང་གི་ཡོན་སྦྱིན་པའི་དོན་དུ་རང་གི་ལུས་ལ་སོགས་པའི་ཆ་ཤས་
ཀྱི་ངེས་པ་དྲུག་ཆ་འབུལ་ཚུལ་གསུངས་པ་ནི་རྡོ་རྗེ་སློབ་དཔོན་གྱི་ཁྱིམ་པའམ། དགེ་ཚུལ་ལམ་
དགེ་སློང་ལ་དབང་བསྐུར་བ་ན་སློབ་མ་དེས་དམ་བཅའ་བ་འདི་བྱ་སྟེ། བདག་གིས་དུས་
ཐམས་ཅད་དུ་དངོས་པོ་ཐམས་ཅད་ཀྱི་དྲུག་ཆ་སྦྱིན་པར་དབུལ་བར་བྱའོ་ཞེས་ངེས་པའོ། །དེ་
ལ་ཡང་སློབ་དཔོན་ལ་དྲུག་ཚྭ་དབུལ་བར་གསུངས་པའི་དང་པོ་རང་གི་ལུས་ཀྱི་ནང་ནས་ལག་
པ༵་གཉིས་དང་རྐང་པ༵་གཉིས་དང༌། ལུས་དག་གི་ནི་ཡན་ལག་ལྔ་པོ་འདི་རྣམས་ཀྱི་ནང་ནས་
དྲུག་ཆ་ཡན་ལག་མཆོག་མགོ་བོ་དག་ཀྱང་སློབ་དཔོན་ལ་ཕྱག་འཚལ་བའི་དོན་དུ་སྦྱིན་པ་ཉིད་
བྱ་སྟེ་གཏན་དུ་དབུལ་བར་བྱའོ། །དེ་བཞིན་དུ་ལས་ཀྱི་དབང་པོ་རྣམས་ཀྱི་ནང་ནས་དྲུག་ཆ་
ངག་གི་དབང་པོ་ནི་བླ་མ་ལ་རྫུན་ཚིག་ཕྲ་མོ་ཡང་མེད་པར་བདེན་པར་སྨྲ་བ་དང༌། བསྟོད་ཅིང་
རྗེས་སུ་མཐུན་པར་སྨྲ་པའི་དོན་དུ་དབུལ་བར་བྱ་བ་དང༌། མིག་སོགས་ལུས་ཀྱི་དབ༵ང་པོ་
རྣམས་ཀྱི་ནང་ནའམ། ནང་ནས་གཡོ་སྒྱུའི་སྤྲོས་པ་དང་བྲལ་བའི་ཡོན་ཏན་དང་བཅས་པའི་
ཡིད་ཀྱི་དབང་པོ་དག་ཀྱང་བླ་མ་ལ་སེམས་ཅན་ཐམས་ཅད་ཀྱི་དོན་དུ་དབུལ་བར་བྱ་སྟེ། རྣམ་
པ་ཐམས་ཅད་དུ་ཡིད་བླ་མའི་རྗེས་སུ་ཕྱོགས་ཤིང་དེ་ལ་གཏད་པར་བྱའོ། །དེ་བཞིན་དུ་སྐམ་
ནོར་གསེར་སོགས་རིན་པོ་ཆེ་དང་འབྲུ་ལ་སོགས་པ་སེམས་མེད་པའི་རྫས་སམ་ཁམས་ཀྱི་རང་
བཞིན་གྱི་ནོར་རྣམས་སྔར་ནས་ཡུན་རིང་གི་ཡོད་པའམ། གློ་བུར་དུ་བྱུང་བ་རང་ལ་ཅི་བདོག་པ་
དེ་རྣམས་ལས་དྲུག་གི་ཆ་ཤས་ནི་ཁམས་ཀྱི་ནང་ན་གང་གཅེས་པ་རྣམས་རྣལ་འབྱོར་མ་ལ་
སོགས་པ་མཆོད་པའི་དོན་དུ་དབུལ་བར་བྱའོ། །དེ་བཞིན་སེམས་དང་བཅས་པའི་བདོག་པ་
548

དུས་འཁོར་དབང་ལེ་འགྲེལ།
རང་ལ་དབང་བ་ཇི་ཙམ་ཡོད་པ་ལས། རྐང་གཉིས་པ༵་མི་དང༌། རྐང་བཞི་པ་སོགས་ཕྱུགས་ཀྱི་
ཚོགས་ཀྱི་དྲུག་གི་ཆ་གཅིག་ནི་སློབ་དཔོན་ལ་དབུལ་བར་བྱ་སྟེ་བླ་མའི་ཐུགས་ལ་གང་འཐད་
པའི་བུ་དང་ཆུང་མ་སོགས་དང༌། རྟ་དང་གླང་ཆེན་སོགས་གཅེས་པའི་ཆ་ཤས་སོ། །ཆ་ཤས་
གཞན་ལྔ་ནི་བདག་ཉིད་དང་རྩ་ལག་རྣམས་ཉེ་བར་ལོངས་སྤྱོད་པའི་དོན་དུ་བཞག་པར་བྱའོ། །
དེ་ཉིད་ཆ་ཡིས་གཞན་ཞེས་པ། །གཞན་ནི་འདོད་པའི་སྦྱིན་པ་སྟེ། །གཟུགས་བཟང་ཆུང་མ་ལ་
སོགས་ལ་ཟླ་བ་རེའི་ནང་དུ་ཟླ་བ་གཅིག་གི་དྲུག་ཆ་ལན་ལྔར་འདོད་པའི་སྦྱིན་པར་དབུལ་བར་
བྱའོ་ཞེས་པ་ནི་དེ་བཞིན་གཤེགས་པའི་ངེས་པའོ། །རྣམ་པ་གཞན་དུ་སྔགས་ཀྱི་ཚུལ་ལ་འདོད་
པའི་སྦྱིན་པ་མ་གཏོགས་པར་བསྐལ་པ་མཐའ་ཡས་པ་དག་གིས་སྦྱིན་པ་སོགས་ཀྱིས་ཕྱག་རྒྱ་
ཆེན་པོའི་དངོས་གྲུབ་ཐོབ་པ་ཉིད་དུ་མི་འགྱུར་ཞིང༌། ལས་ཀྱི་ཕྱག་དང་ཡེ་ཤེས་ཀྱི་ཕྱག་རྒྱའི་
དངོས་གྲུབ་ཏུ་ཡང་མི་འགྱུར་ཏེ། ཆགས་པས་ཟིལ་གྱིས་མནན་ནས་རང་གི་རིག་ལ་ཞེན་པ་
དག་གིས་ཆུང་མ་སོགས་འབུལ་བར་མི་ནུས་པ་ལ་ཕྱག་རྒྱའི་དངོས་གྲུབ་དམ་པ་མི་འབྱུང་ངོ་
ཞེས་གསུངས་སོ། །དེ་ལྟར་བདོག་པ་ཐམས་ཅད་ཀྱི་དྲུག་ཆ་ཕུལ་ཞིང༌། མི་འགྱུར་བའི་བདེ་བ་
མཆོག་གི་ཕྱག་རྒྱ་ཆེན་མོ་རྗེས་སུ་རིག་པ་སློབ་བུ་གང་གིས་བདེ་བ་ཆེན་པོའི་དོན་དུ། སངས་
རྒྱས་དང་བྱང་ཆུབ་སེམས་དཔའ་ཐམས་ཅད་དང་ལྡན་པ་དཀྱིལ་འཁོར་གྱི་བྱེད་པོ་རྡོ་རྗེ་སློབ་
དཔོན་བླ་མ་དེ་ལ་ནི་རབ་ཏུ་ཕུལ་བར་བྱས་ན་འགྱུར་མེད་བདེ་བའི་གནས་སུ་འགྲོ་བར་
འགྱུར་རོ། །དེ་ལྟར་དྲུག་ཆ་དབུལ་པའི་ངེས་པའོ། །དེ་ནས་སློབ་དཔོན་བདག་ཉིད་ཆེན་པོས་
སེམས་ཅན་རྣམས་ལ་སྙིང་རྗེས་དབང་བསྐུར་བ་གསུངས་པ་འདིར་འཇིག་རྟེན་གྱི་ཁམས་འགྲོ་
བ་རིགས་དྲུག་པོ་རྣམས་ན། སེམས་ཅན་གང་དག་དབང་མ་ཐོབ་པ་རྣམ་གསུམ་སྲིད་པར་
གནས་པ་མ་ལུས་རྣམས། འཇིག་རྟེན་གྱི་ཁམས་སོ་སོའི་གནས་ལས། ཐམས་ཅད་མཁྱེན་པའི་
ཡེ་ཤེས་ཀྱི་རྡོ་རྗེ་ལྕགས་ཀྱུ་ཡིས་བཀུག་སྟེ་དཀྱིལ་འཁོར་དེར་བཞག་པར་བསྒོམས་པ་བྱ་ལ།
549

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
སེམས་ཅན་དེ་དག་མཐའ་དག་ལ་མཆོག་གི་སྙིང་རྗེས་དཀྱིལ་འཁོར་ཆེན་པོ་དེ་ཉིད་དུ་ནི་
སངས་རྒྱས་རྣམས་དང་ཞེས་པ་བཤང་གཅི་ཁྲག་དང་རྐང་རྣམས་དང༌། རྡོ་རྗེ་ཡི་བདུད་རྩི་ཁུ་
བ་ཡིས་མངོན་པར་དབང་བསྐུར་ནས་ནི་དྲི་མ་མེད་པའི་རི་བོང་ཅན་ཟླ་བ་ལྟར་དག་པའི་ལུས་
ཐོབ་ཅིང༌། དེ་ནས་དེ་དག་གི་སེམས་མཆོག་ཏུ་མི་འགྱུར་བའི་བདེ་བ་ཆེན་པོའི་བདག་ཉིད་རྡོ་
རྗེ་ཅན་གྱི་ལམ་ཐོབ་པ་དག་ཏུ་གྱུར་པར་བསྒོམས་ཤིང༌། དེ་ནས་སློབ་དཔོན་གྱི་ཉེས་པའི་དྲི་
མ༵་དང་རྣམ་པར་བྲལ་ཞིང་བྱང་ཆུབ་ཀྱི་སྤྱོད་པ་ལ་རྗེས་སུ་གནས་པར་བྱས་པ་དེ་དག་རྣམས་
རང་རང་གི་གནས་སུ་སླར་གཏང་བར་བྱའོ་ཞེས་པ་སྙིང་རྗེའི་དབང་གི་ངེས་པའོ། །ད་ནི་རྫས་
མེད་པའི་ཀུན་སྤངས་ཀྱི་སློབ་མ་ལ་དབང་བསྐུར་བའི་ངེས་པ་གསུངས་པ། འདིར་གང་གི་ཚེ་
རྫས་རྣམས་མེད་པས་འབུལ་བ་ཅི་ཡང་མི་འབྱོར་མདོ་སྔགས་ཀྱི་ཚུལ་ལ་གཅིག་ཏུ་མོས་ཤིང་
དབང་ནོད་པ་དང་དམ་ཚིག་ངེས་པར་འཛིན་ནུས་པའི་ཀུན་སྤངས་ལ་ནི། དེའི་ཚེ་བླ་མས་རྫུས་
རྣམས་སྔར་བཤད་ལྟར་མེད་པའི་འམ་མ་འབྱོར་ཀྱང་ཇི་ཙམ་རུང་བ་ལ་བརྟེན་ནས། ཏིང་ངེ་
འཛིན་གཙོ་བོར་བྱས་པའི་སྒོ་ནས་མངོན་པར་དབང་བསྐུར་བ་སྦྱིན་པ་ནི་རྒྱལ་བའི་བདག་
པོའི་ངེས་པ་བྱིན་པའི་བཀྭའ་ཡིས་ཀུན་སྤངས་ལ་ནི་དབང་དང་མན་ངག་སྦྱིན་པར་བྱ་སྟེ་ཐུན་
མོང་གི་དབང་བདུན་དང༌། བུམ་པ་སོགས་དབང་གོང་མ་གསུམ་དང༌། དེ་བཞིན་དུ་བ་ལ་
སོགས་པའི་ལམ་རྣམ་ཀུན་མཆོག་ལྡན་གྱི་སྟོང་པ་ཉིད་བསྒོམ་པ་དབང་བཞི་པའི་ལམ་ཡང་
ཚིག་གི་སྒོ་ནས་སྦྱིན་པར་བྱ་བ་དང༌། མཐའ་དྭག་ཡོན་ཏན་མཆོག་གི་གཏེར་དུ་གྱུར་པ་མི་
འགྱུར་བའི་བདེ་བ་ཆེན་པོའི་སྐད་ཅིག་མ་ནི། སྟེང་འོག་གི་རྩ་དྲུག་པོ་དེ་ཡི་གནས་སུ་སྲོག་
འགོགས་པའི་རྣལ་འབྱོར་དང་ལྡན་པ༵་དག་གིས་ཐོབ་པར་བྱེད་པའི་ལམ་རྣམས་ཇི་ལྟ་བ་བཞིན་
དུ་ཚིག་གིས་བསྟན་ཅིང་སྦྱིན་པར་བྱ་བ་སྟེ། དེའི་ཚེ་ཀུན་སྤངས་ཀྱི་སློབ་མ་དེ་ལ་བདེ་བའི་དོན་
དུ་བསྟེན་པར་བྱ་བའི་ལས་ཀྱི་ཕྱག་རྒྱ་མེད་ན། བདེ་བ་བསྟེན་པའི་དོན་དུ་ལག་པའི་ཕྱག་
550

དུས་འཁོར་དབང་ལེ་འགྲེལ
རྒྱ་ལ་བསླབ་པར་བྱ་བའི་ངེས་པ་སྦྱིན་པར་བྱ་སྟེ། ལག་ཕྱག་དེ་ནི་རང་གི་སྙིང་གི་སྟེ་བསམ་
པའི་དབང་དུ་སྟོན་པས་རང་དབང་དུ་འགྱུར་ཞིང༌། མ་དད་པ་དང་ཁྲོ་བ་དང་གཞན་གྱིས་སྨོད་
པ་སོགས་སྐྱོན་རྣམས་ཀུན་ལས་རྣམ་པར་གྲོལ་བ་ཡིན་ལ་དེས་བདེ་བའང་སྐྱེད་ཅིང༌། དེ་ལ་
བརྟེན་ནས་བྱང་ཆུབ་ཀྱི་སེམས་ཀུནྡ་ལྟ་བུ་མི་འཕོ་བར་བརྟན་པའི་བདེ་བ་སྒྲུབ་པར་བྱ་སྟེ་
ཁམས་འཕོ་བའི་ཕྱིར་ནི་མ་ཡིན་ནོ་ཞེས་པ་ངེས་པའོ། །ཁ་ཅིག་གིས་ཕྱག་རྒྱ་མེད་པ་ལ་གཏུམ་
མོའི་མེས་རང་གི་སྙིང་གི་ཐིག་ལེར་རླུང་སེམས་ཞུགས་པའི་དུས་ཀྱི་དབང་དུ་སོན་པས་དྲག་ཏུ་
བརྒྱལ་བ་སོགས་ཀྱི་ཚེ་ལག་པའི་ཕྱག་རྒྱ་ལ་བསྟེན་ནས་ཁམས་དབབ་པས་སྐྱོན་དེ་ལས་གྲོལ་
ཞེས་འཆད་ཀྱང་ཕྱག་རྒྱ་མེད་པ་ལ་གེགས་སེལ་ཙམ་དུ་འགྱུར་མོད་ཀྱི་སྐབས་འདིར་ཀུན་
སྤངས་པའི་བདེ་བ་བསྒོམ་པའི་དོན་དུ་གསུངས་པ་དང་འགྲེལ་པས་ཀྱང་དེ་ལྟར་གེགས་སེལ་
དུ་དམིགས་བསལ་ཏེ་གསུངས་པ་མེད་པས་སྤྱི་ལྟར་བཤད་པར་བྱའོ། །གཞན་ཁྱིམ་པ་ནོར་
རྫ་ས་དང་ཆུང་མ་སོགས་ཡོད་པ་རྣམས་ལ་ནི་རྒྱལ་བ་མཆོག་གི་སྙིང་པོ་རྡོ་རྗེའི་ཚིག་དབང་
བཞི་པའི་ལམ་དེ་ཉིད། ཡུམ་གྱི་སྟེ་ཕྱག་རྒྱ་མའི་འདོད་པའི་མཆོད་པ་རྣམ་པར་དམན་པ་སྟེ་
གཏོང་མི་ནུས་པ་ལ་སྦྱིན་པ༵་ཉིད་མི་བྱ་སྟེ། དེ་དག་དམན་པ་ལ་ཆགས་ནས་མཆོག་གི་བདེ་བ་
རྗེས་སུ་མི་ཤེས་པའི་ཕྱིར་རོ། །དེ་བཞིན་དུ་རྫས་ལ་ཆགས་ནས་རྣལ་འབྱོར་མའི་མཆོད་པ་
་མི་སོགས་མི་བྱེད་པ་ལའང་དབང་དང་གདམས་ངག་རིན་ཆེན་དབང་གི་རྒྱལ་པོ་ལྟ་བུ་རྣམས་ཎཾ
སྦྱིན་ཏེ། བྱིན་ན་ཆུད་ཟ་ཞིང་མཁའ་འགྲོ་རྣམས་ཀྱི་བཀའ་ཆད་དྲག་པོའི་གནས་སུ་འགྱུར་བའི་
ཕྱིར་རོ་ཞེས་དེ་བཞིན་གཤེགས་པའི་དབང་གི་ངེས་པའོ། །བཅུ་གཅིག་པ་དཀྱིལ་འཁོར་གྱི་
འཁོར་ལོ་གཤེགས་སུ་གསོལ་བའི་ངོ་བོ་ཉིད་ཀྱི་གནས་པ་ནི། དབང་གི་མཐར་ནི་སོགས་
ཚིགས་བཅད་ཉིས་བརྒྱ་དང་གཅིག་པ་དང་འོག་མའི་ཚིག་འབྲུ་བརྒྱད་དང་བཅས་པཔས་བསྟན་
ཏེ༑ དབ༵ང་བསྐུར་བའི་ཆོ་ག་ཡོངས་སུ་རྫོགས་པ་དག་གི་མཐར་ནི་དཔལ་ལྡན་བུམ་པ༵་རྣམས་
551

༼ ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
ཀྱི་སྟེང་དུ་དགབ་པའི་ཆ་རྐྱེན་དུ་སྦྱིན་པའི་འཇམ་ཞིང་ལུས་ལ་བདེ་སྟེར་སྟོད་ཀོར་ཏེ་སྟོད་
གཡོགས་དང་ནི་གོས་ཟུང་དྭག །དཔལ་ལྡན་རྣལ་འབྱོར་མ༵་བུམ་པ་སྲུང་ཞིང་སྐྱོང་བ་རྣམས་
དྭག་ལ་སྦྱིན་པར་བྱ་ཞིང༌། གཞན་ཡང་དེ་བཞིན་སྟོད་ཀོར་དང་ནི་གོས་ཟུང་དྭག་སོ་སོའི་སྒོ་
ན་གནས་པ་དཀྱིལ་འཁོར་སྲུང་ཞིང་སྐྱོང་བ་རྣམས་ལ་རབ་ཏུ་སྦྱིན་པར་བྱ་སྟེ། སྔོན་དུ་ཇི་ལྟར་
འབྱོར་པས་ཅོད་པན་ལ་སོགས་པ་ཡང་ཇི་ལྟར་རིགས་པར་བྱའོ། །དེ་བཞིན་དུ་མཐའ་དྭག་
ཁམས་དང་ཡོན་ཏན་གྱི་རིགས་ཅན་དཔའ་བོ་དང་རྣལ་འབྱོར་མ་རྣམས་ལ་སློབ་མ་བདག་
ཉིད་ཀྱི་ནུས་པས་སློབ་དཔོན་ལ་ཕུལ་བ་དེ་བཞིན་མཆོད་པ་ཅི་ནུས་བྱ་ཞིང་ཚོགས་ཀྱི་འཁོར་
ལོའི་འདུས་པ་གཞན་རྣམས་ལ་ཡང་མཆོད་པར་བྱའོ། །དེ་ནས་ཚོགས་ཀྱི་འཁོར་ལོའི་འདུས་
པ་རང་གནས་གཤེགས་སུ་གསོལ་ཏེ། མཐར་ནི་སྦྱིན་སྲེག་བྱས་ནས་སློབ་དཔོན་གྱིས་སྔར་
བཞིན་མཆོད་པ་བྱས་ལ། ཤར་གྱི་སྒོར་བཅོམ་ལྡན་འདས་ལ་མངོན་དུ་ཕྱོགས་པས་རྡོ་རྗེ་དང་
དྲིལ་བུ་འཛིན་པས་ལག་པ་རྡོ་རྗེ་བཅིངས་པས། རང་གི་སྙིང་གའི་པདྨར་དཀྱིལ་འཁོར་གྱི་ཡེ་
ཤེས་སེམས་དཔའ་རྣམས་རབ་ཏུ་གཞུག་པར་བྱ་སྟེ། དབང་པོ་ལ་སོགས་པ་འཇིག་རྟེན་པ༵
རྣམས་ནི་རང་རང་གི་གནས་སུ་གཤེགས་སུ་གསོལ་བར་བྱས་ནས། དེ་ནས་བྱང་ཆུབ་ཀྱི་ཤིང་
ཨ་ཤྭད་ཐའི་འདབ་མའམ། རང་གི་ལག་པའམ། ཕྱག་མཚན་རྡོ་རྗེས་ཚངས་པའི་ཐིག་གེ་ལམ་
ནས་བདེ་བ་ཆེན་པོའི་འཁོར་ལོའི་རྡོ་རྗེ་ཇི་སྲིད་པར་དབྱི་བར་བྱའོ། །དེ་ནས་དེ་ལས་རང་གི་
མགོར་རྡུལ་ཚོན་ཅུང་ཟད་བཀོད་དེ་པདྨ་ལ་སོགས་པ་ཡང་དབྱི་བར་བྱའོ། །དཀྱིལ་འཁོར་གྱི་
འཁོར་ལོ་གཤེགས་སུ་གསོལ་བའི་ངེས་པའོ། །བཅུ་གཉིས་པ་ཆུ་བོ་ཆེན་པོ་ལ་སོགས་པ་དང་
རང་རང་གི་ཁྱིམ་དུ་རྡུལ་ཚོན་དང་ཚོགས་ཀྱི་འཁོར་ལོ་གཤེགས་སུ་གསོལ་ཏེ་མཆོད་པའི་ངོ་བོ་
ཉིད་ཀྱི་གནས་པ་ནི་མཐའ་དག་རྡུལ་ཚོན་དག་ཀྱང་སོགས་ཚིགས་བཅད་གཉིས་ཀྱིས་བསྟན་
ཏེ༑ དེ་ནས་མཐའ་དག་རྡུལ་ཚོན་བསྡུས་ཏེ་རིན་པོ་ཆེའི་བུམ་པའི་སྣོད་དུ་བླུགས་པ་གོ
552

དུས་འཁོར་དབང་ལེ་འགྲེལ།
བཟང་པོས་བརྒྱན་པ་དག་ཀྱང་གླང་པོ་ཆེའི་སྟེང་དུ་གདུགས་དང་རྔ་ཡབ་དང་རྒྱལ་མཚན་དང༌།
མཆོད་པ་སྣ་ཚོགས་དང་བཅས་པ་ཁྱེར་ཏེ། རྒྱ་མཚོར་འགྲོ་བའི་དྭག་པའི་ཆུ་ཀླུང་ལ་སྤྱན་
དྲངས་པར་བྱས་ནས། བུམ་པ་གང་དུ་རྡུལ་ཚོན་ཁྱེར་བའི་བུམ་པ་དེ་ཆུས་གང་བར་བྱས་པ་
སླར་ཡང་གླང་པོ་ཆེའི་ཕྲག་པར་བཞག་སྟེ་དཀྱིལ་འཁོར་གྱི་ཁང་པར་ཁྱེར་ཏེ་འོང་བར་བྱའོ། །
གླང་པོ་ཆེ་མེད་ན་བདེ་བའི་གདན་ལ་ཁྱོགས་བྱས་ནས་ཁྱེར་བར་བྱའོ། །ཆུ་ཆེན་སོགས་སུ་
རྡུལ་ཚོན་གཤེགས་སུ་གསོལ་བའོ། །དེ་ནས་ཚོགས་ཀྱི་འཁོར་ལོར་འདུས་པ་རྣམས་རང་རང་
གི་ཁྱིམ་དུ་གཤེགས་སུ་གསོལ་བ་ནི། རྡུལ་ཚོན་གཤེགས་གསོལ་བྱས་ནས་དཀྱིལ་འཁོར་གྱི་
ཁང་པར་འོངས་ཏེ། བ་ཡི་ལྕི་བས་བྱུགས་པའི་དཀྱིལ་འཁོར་གྱི་ཁང་པར་ལོ་ལྔ་ནས་ལོ་བཅུའི་
བར་གྱིའམ། དཔེ་འགར་ལོ་བཅོ་ལྔ་ནས་ལོ་བཅུའི་བར་གྱི་གཞོན་ནུ་མ་བཅུ་ལ་འོ་མ་དང་མར་
དང་འོ་ཐུག་དང༌། ཁནྜ་དང་ལ་དུ་ལ་སོགས་པ་མངར་བའི་ཟས་རྣམས་ཀྱིས་སྔ་དྲོ་ཡང་དག་
པར་མཆོད་ནས། དེ་ནས་ཏཱཾ་པཱུ་ལ་སོ་རྩི་གོ་ཡུ་དང༌། དྲི་དང་སྤོས་དང༌། མེ་ཏོག་དང་འབྲས་
བུར་བཅས་པ་དང༌། བུམ་པའི་མགྲིན་པ་བཅིངས་པའི་རས་ཡུག་དག་ནི་བུ་མོ་གཞོན་ནུ་མ་
རྣམས་ལ་བྱིན་ནས། རྡོ་རྗེ་སློབ་དཔོན་སློབ་མར་བཅས་པས་མཐའ་དག་ཚོགས་ཀྱི་རིགས་
ནི་དཔའ་བོའི་སྟོན་མོས་ཇི་ལྟར་འདོད་པར་མཆོད་པར་བྱ་སྟེ། འདིར་དཔའ་བོའི་སྟོན་མོའི་ཆོ་
ག་ནི། རྡོ་རྗེ་སློབ་དཔོན་ནི་མཆོག་འབྲིང་ཐ་མ་གསུམ་སྟེ། ཡོངས་སུ་བརྟག་པ་ལས། དེ་ཉིད་
བཅུ་ནི་ཡོངས་ཤེས་པ། །གསུམ་ལས་དགེ་སློང་མཆོག་ཡིན་ཞིང༌། །འབྲིང་པོ་དགེ་ཚུལ་ཞེས་
བྱ་སྟེ། །ཁྱིམ་གནས་དེ་ལས་ཐ་མའོ། །ཞེས་རྒྱུད་ཀྱི་ངེས་པ་ལས། དགེ་སློང་དང་དགེ་ཚུལ་དང༌།
ཁྱིམ་པ་དེ་རྣམས་དབང་བསྐུར་བའི་རྒན་པའམ་གཞོན་པ་ཉིད་སོ་སོའི་སྡེ་ཚན་ཐུན་མོང་གཅིག་
ཏུ་འདུས་པ་དེའི་དགེ་སློང་རྡོ་རྗེ་འཛིན་པ་རྣམས་ཀྱི་གྲལ་ཁ་ཤར་དུ་མངོན་པར་ཕྱོགས་པ་དང༌།
དེ་བཞིན་དགེ་ཚུལ་རྣམས་ཀྱི་གྲལ་བྱང་དུ་ཕྱོགས་པ་དང༌། ཁྱིམ་པའི་སློབ་དཔོན་གྱི་གྲལ་ལྷོར་
553

向མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
མངོན་པར་ཕྱོགས་པར་བཀོད་དོ། །དེ་བཞིན་དུ་དགེ་སློང་མ་དང༌། དགེ་ཚུལ་མ་དང་། དགེ་
བསྙེན་མའི་གྲལ་ནི་སོ་སོར་རོ། །དེ་རྣམས་ལ་དབང་གི་རིམ་པས་རྒན་གཞོན་གྱི་གདན་སྦྱིན་
པར་བྱའོ། །དགེ་སློང་རྣམས་ལས་གང་ཞིག་དབང་གིས་རྒན་པ་ནི་ཚོགས་ཀྱི་གཙོ་བོར་འོས་ན་
ཡང༌། འོན་ཀྱང་དེ་རྒྱུད་སྟོན་མི་ཤེས་པའི་རྨོངས་པ་ཡིན་ལ། དེ་ལས་གཞོན་པ་རྒྱུད་སྟོན་པའི་
སློབ་དཔོན་ཆེན་པོ་ཡིན་ན་དེ་དཔའ་བོའི་སྟོན་མོ་ལ་ཚོགས་ཀྱི་གཙོ་བོར་བྱ་ལ། དགེ་སློང་རྒན་
པ་ཁྱིམ་གཞན་དུ་སོ་སོར་ཡང་དག་པར་མཉེས་པར་བྱའོ། །དེ་བཞིན་དུ་རྒན་པོ་ཆོས་སྟོན་པ་པོ་
མ་ཡིན་པའི་མན་ངག་དང་ལྡན་པ་གཞན་ཡང་དེ་དང་འདྲ་སྟེ། དེ་དག་སེམས་ཅན་གྱི་དོན་བྱེད་
མི་ནུས་པའི་ཕྱིར། རྒྱུད་སྟོན་པའི་སློབ་དཔོན་ཉིད་ཚོགས་ཀྱི་གཙོ་བོར་བྱའོ། །གཞན་ཡང་དགེ་
ཚུལ་ཁྱིམ་པ་སྔོན་དུ་དབང་བསྐུར་བ་ཐོབ་པས་རྒན་ཡང་ཇི་སྲིད་ལམ་མངོན་པར་ཤེས་པ་མ་
བསྐྱེད་ཀྱི་བར་དུ་དགེ་སློང་རྡོ་རྗེ་འཛིན་པ་ལས་རྒན་པོར་མི་འགྱུར་རོ། །ཅི་སྟེ་འགའ་ཞིག་
བདག་ནི་དབང་གིས་རྒན་པ་སོགས་ཀྱི་ཚོགས་ཀྱི་གཙོ་བོར་འོས་སོ་ཞེས་རྩོད་པ་བྱེད་ན་ནུས་
བ་དྲི་བར་བྱ་སྟེ། གལ་ཏེ་མངོན་ཤེས་སོགས་སྟོན་པར་བྱེད་ན་དེའི་ཚེ་དེ་ཚོགས་ཀྱི་གཙོ་བོར་
བྱའོ། །ཅི་སྟེ་ཡང་དག་པའི་སྤྱོད་པ་བཟང་པོ་བདེན་པའི་ལམ་བཏང་ནས། རྫུན་གྱི་དབང་
བསྐུར་གྱི་མངོན་པའི་ང་རྒྱལ་དང་ལྡན་པས་རྩོད་པར་བྱེད་ན་དེའི་ཚེ་དེ་རང་གི་གནས་སུ་
བསྐྲད་པར་བྱའོ། །ཅི་སྟེ་གནས་ནས་ཕྱུངས་པས་ཆད་པ་ཁས་ལེན་ན་ཆད་པའི་བདག་པོས་
བཟའ་བཏུང་སོགས་ཀྱི་ཆད་པ་སྦྱིན་པར་བྱའོ། །དེ་ལྟར་དགེ་སློང་དང་དགེ་ཚུལ་དང་ཁྱིམ་པ་
རྣམས་ལ་བཟའ་བ་དང་བཏུང་བ་ལ་སོགས་པ་སྦྱིན་པར་བྱ་སྟེ། དེ་རྣམས་ཐམས་ཅད་ལས་
དང་པོར་ཤར་དུ་བྲིམ་པར་བྱའོ། །དེ་རྣམས་ཀྱི་དབུས་སུ་དཀྱིལ་འཁོར་བྱས་ནས་བཅོམ་ལྡན་
འདས་དུས་ཀྱི་འཁོར་ལོ་ལ་དང་པོར་བཟའ་བཏུང་སོགས་ཀྱི་ཕུད་ཕུལ་ཏེ། དེ་ནས་དགེ་སློང་
ལ་སོགས་པའི་སློབ་དཔོན་རྣམས་དང་དབང་བསྐུར་བ་གཞན་རྣམས་དང༌། དེ་རྣམས་ཀྱི་དྲུང་
554

དུས་འཁོར་དབང་ལེ་འགྲེལ།
ན་གནས་པ་རྣམས་ལ་སྦྱིན་པར་བྱའོ། །དེ་ལྟར་མཐའ་དག་རྣལ་འབྱོར་པའི་ཚོགས་ཀྱི་རིགས་
ནི་དཔའ་བོའི་སྟོན་མོས་མཆོད་པར་བྱས་ཏེ། སློབ་མ་སྦྱིན་བདག་ལ་ནི་སློབ་དཔོན་གྱིས་
འདུས་པ་ལ་ཡོན་སྦྱིན་པའི་དོན་དུ་གནང་བ་རབ་ཏུ་བྱིན་ནས་སྦྱིན་བདག་བདག་ཉིད་ཀྱི་ནུས་
པས་ཚོགས་ལ་ཡོན་ཇི་ལྟར་རིགས་པ་ཕུལ་ནས། རབ་མཆོག་ཚོགས་ཀྱི་རིགས་ཀུན་དུ་དགའ་
བར་བྱས་པ་རྣམས་ནི་རང་རང་གི་གནས་སུ་གཤེགས་སུ་གསོལ་བར་བྱའོ་ཞེས་པ་དཔའ་
བོའི་སྟོན་མོའི་ངེས་པའོ། །དེ་ནས་འཇིགས་པ་དང་ཉེ་བར་འཚེ་བ་ཐམས་ཅད་ཞི་བར་བྱེད་པ་
གསུངས་ཏེ འདིར་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་དཀྱིལ་འཁོར་བྲིས་
ནས་དབང་བསྐུར་བ་བླངས་ཏེ་སྔར་བཤད་པའི་རྣལ་འབྱོར་མ་རྣམས་ཀྱི་ཞབས་ཉིན་ཞག་སོ་
སོར་དྲན་པར་བྱེད་ན། དེ་ལ་འཇིགས་པ་བཅུ་དྲུག་དང་གཞན་ཡང་འཇིགས་པ་ཐམས་ཅད་ཞི་
བར་འགྱུར་ཏེ། གང་ཞེ་ན་དཔུང་བཞི་ལྡན་པའི་དམག་གོ་མཚོན་དང་ལྡན་པ་སོགས་དགྲ་ཡི་
འཇིགས་པ་དང༌། གཅན་གཟན་གྱི་རྒྱལ་པོ་མི་བཟད་པའི་མཆེ་སྡེར་དང་སྟོབས་དང་ལྡན་པ་
སེང་གེ་དག་གསོད་པར་ཆས་པ་དང༌། གླང་ཆེན་གྱི་དབ༵ང་པོ་སྟོབས་ལྡན་མྱོས་པ་ལུས་ཤིན་ཏུ་
ཆེ་བ་ལྗོན་ཤིང་ཆེན་པོ་ཡང་དྲུང་ནས་འབྱིན་པར་བྱེད་ཅིང་ལག་པས་བརྫིས་ཏེ་སོ་ཡི་རྩེ་མོས་
འབྱེད་པ་རྣམས་དང༌། ཕྱོགས་ཀུན་ནས་མེ་ལྕེ་དྲག་པོ་དང་དུ་བའི་ཕྲེང་བས་དཀྲིགས་ཤིང་མེ་
སྟག་འཕྲོ་བ་དང་བཅས་པས་གྲོང་ལ་སོགས་པ་དུས་གཅིག་བསྲེགས་ཏེ་འཆི་བར་བྱེད་པའི་མེ་
ཡི་འཇིགས་པ་དང༌། ཁྲོས་ཤིང་ཁྱོག་པོར་འགྲོ་ཞིང་མདོག་སྔོན་རླུང་གི་ཤུགས་ཅན་གཏུམ་པོ་
ལུས་ཆེ་བ་གང་དང་ཕྲད་པ་ཟ་བར་བྱེད་པའི་ལྟོ་འཕྱེའི་བདག་པོ་སྤྲུལ་ཆེན་འཇིགས་སུ་རུང་བ་
དང༌། མཚོན་ཆ་ཐོགས་ནས་ལམ་འཕྲང་སོགས་བཀག་པའི་ཚོགས་རྔམ་ཞིང་སྡང་བའི་སེམས་
ལྡན་ཆོམ་རྐུན་གྱི་འཇིགས་པ་དང༌། རྐང་པ་དང་ལག་པ་ལྕགས་སྒྲོག་སོགས་དང་ཞགས་པ་
འཆིང་བ་ཉིད་དུ་བྱས་ཏེ་བཙོན་རར་ཆུད་པའི་འཆིང་བའི་འཇིགས་པ་དང༌། ཆུ་གཏེར་ཆེན་
555

༼ཞ༽མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར
པོར་ཞུགས་པ་སོགས་ལ་ཆུ་གནས་ཆུ་སྲིན་སོགས་གདུག་པས་གཙེས་ཤིང་རླུང་དང་རླབས་
ཀྱིས་དཀྲུགས་པས་ཆུ་གཏེར་འཁྲུགས་པ་སོགས་ཆུ་ཡི་འཇིགས་པ་དང་ནི། ལུས་གཅེར་བུ་མི་
སྡུག་འཇིགས་སུ་རུང་བའི་ཆ་བྱད་ཅན། སྒྲ་དྲག་པོ་སྒྲོགས་ཤིང་ལག་ན་གྲི་ཐོད་སོགས་ཐོགས་
པའི་རོ་ལངས་ལ་སོགས་པ་གདུག་པའི་སེམས་དང་ལྡན་པས་མི་ཡི་ཤ་ཁྲག་ཚོལ་བའི་ཤཱ་ཟྭ་
རྣམས་ཀྱིས་འཆི་བའི་འཇིགས་པ་བྱེད་པ་དང༌། འབྱུང་བ་འཁྲུགས་པའི་མཛེ་ཡི་ནད་སོགས་
ནད་རྣམ་པ་སྣ་ཚོགས་མི་བཟད་པས་གཟིར་ཏེ། དབང་པོ་དང་མདོག་ཉམས་ཤིང་ལུས་རུལ་བ་
རྣག་དང་བཅས་པའི་དྲིས་གཉེན་རྣམས་ཀྱིས་ཀྱང་ཡོངས་སུ་གཏོང་པའི་སྡུག་བསྔལ་དང་ལྡན་
པའི་ནད་རྣམས་ཀྱི་འཇིགས་པ་དང༌། དབ༵ ང་པོའི་ཕོ་ཉའི་ཚོགས་ཀྱིས་ཉེ་བར་འཚེ་བ་ནི།
དབང་པོ་དང་རྒྱལ་པོ་བཞི་སོགས་ཀྱི་འཁོར་གདུག་པ་མི་སྲུན་པ་བཞོན་པ་སྣ་ཚོགས་དང༌།
མཚོན་ཆ་སྣ་ཚོགས་འཛིན་པ་ཕྱོགས་ཀུན་ཏུ་རྒྱུ་ཞིང༌། བསམ་གཏན་བྱེད་པ་སོགས་ལ་འཚེ་
ཞིང་སྡིགས་པར་བྱེད་པའི་འཇིགས་པ་དྭང༌། སྔོན་གྱི་སེར་སྣའི་ལས་བྱས་པའི་རྒྱུས་གང་ཞིག་
བདོག་པ་དང་བྲལ་ཏེ་ཚ་གྲང་བཀྲེས་སྐོམས་ངལ་བས་མནར་བ་བཀྲེན་ཅིང་ཕོངས་པ་དབུལ་
བའི་འཇིགས་པ་དྭང༌། ལས་ངན་པའི་དབང་གིས་ལུས་མི་སྡུག་ཅིང་དྲི་ང་བ་སོགས་དང་ལྡན་
པས་བུད་མེད་རྣམས་དང་བྲལ་ཞིང་བུད་མེད་ཀྱིས་རྟག་པར་སྡང་བར་འགྱུར་ཏེ་འདོད་པ་ལ་
བརྐམ་བཞིན་འདོད་པའི་བུད་མེད༵་དང་བྲལ་བའི་འཇིགས་པ་དང༌། མི་བདག་རྒྱལ་པོ་རྣམས་
གང་ཟག་གང་ལ་ཁོང་འཁྲུག་པ༵ འི་དབང་གིས་ཆད་པ་དྲག་པོ་དང་གསོད་པར་གཤེད་མ་བསྐོ་
བ་སོགས་ཀྱི་འཇིགས་པ༵་དང་ནི། ཕྱི་རོལ་དུ་ནམ་མཁའི་ཁམས་ནས་འབར་བའི་གློག་དང་
བཅས་ཏེ་འབྲུག་གི་སྒྲ་དྲག་པོ་སྒྲོགས་ཤིང་རྡོ་རྗེ་གནམ་ལྕགས་ལྟུང་བའི་འཇིགས་པ་དང༌།
ནང་དུ་བུད་མེད་ལ་ཆགས་པའི་དབང་གིས་དགའ་བ་བཅུ་དྲུག་གི་འཕོ་བ་མེད་པར་གྱུར་པ
ལས་ཉམས་ཏེ། རྡོ་རྗེ་བྱང་ཆུབ་ཀྱི་སེམས་ཡང་ཡང་ཕྱིར་ལྷུང་ཞིང་སྐྱེ་འཆི་བརྒྱུད་མང་མྱོང་བའི་
556

དུས་འཁོར་དབང་ལེ་འགྲེལ།
འཕོ་བའི་འཇིགས་པ་དྭང༌། སྐྱེ་བོ་གང་ཞིག་བུད་མེད་ལ་ཆགས་པ་སོགས་ཀྱིས་ནོར་མཐའ་
དག་ཟད་ཅིང་ཉམས་པ་དང་། གང་དུ་སོང་ཡང་འདོད་པའི་དོན་མི་འགྲུབ་ལ། དོན་གང་དང་
གང་ཞིག་བརྩམས་པ་ཐམས་ཅད་འབྲས་བུ་མེད་པར་གྱུར་པའི་དོན་ཉམས་པ༵་ཡི་འཇིགས་པ་
དང་བཅས་པའི་བཅུ་དྲུག་པོ་དེ་དག །སྐྱེས་བུ་གང་ཞིག་གཙོ་མོ་སྣ་ཚོགས་ཡུམ་ལ་སོགས་པའི་
རྡོ་རྗེའི་རྣལ་འབྱོར་མ་རྣམས་ཀྱི་ཞབས་ནི་ཉིན་ཞག་སོ་སོར་གུས་པས་དྲན་པར་བྱེད་པ་དེ་ལ་
འཇིགས་པ་དེ་དག་རབ་ཏུ་ཉམས་ཏེ་རྨེང་མེད་པ༷ ར་ཞི་ནས། སླར་ཡང་དཔལ་དང་སྐལ་པ་
བཟང་པོ་དང་ལྡན་ཞིང་རྣམ་པ་ཀུན་ཏུ་འཇིགས་པ་མེད་པར་འགྱུར་རོ། །ཕྱིའི་འཇིགས་པ་བཅུ་
དྲུག་ལས་རྡོ་རྗེ་ལྟུང་བ་ཕྱི་དང་ནང་ལ་སྦྱར་བ་དེས་མཚོན་ནས། གཞན་ཀུན་ལའང་ནང་གི་རླུང
་སེམས་འཕོ་བའི་ཉེས་ཕ་འགོག་ཚུལ་བོད་འགྲེལ་འགར་སྣང་ཡང༌། སོ་སོར་མ་སྦྱར་ཀྱང་ནང་
གི་འཕོ་བ་ཁེགས་པས་འཇིགས་པ་བཅུ་དྲུག་གིས་མཚོན་པའི་འཇིགས་པ་མཐའ་དག་ཞི་བར་
འགྱུར་བ་ཡིན་པར་ཤེས་པས་ཆོག་གོ། །དེ་ལྟར་ཕྱིའི་རྣལ་འབྱོར་མ་རྣམས་ཀྱི་ཞབས་དྲན་པས་
ཀྱང་གནས་སྐབས་སུ་འཇིགས་པ་བཅུ་དྲུག་དང༌། དེ་ལས་གཞན་པའི་འཇིགས་པ་མཐའ་དག་
ཀྱང་ཞི་བར་གསུངས་ལ། ནང་གི་རྣལ་འབྱོར་མ་རྣམས་ཀྱི་ཞབས་དྲན་ཚུལ་ནི། འགྲེལ་པའི་
མདོར་བསྡུས་དང་པོར། སེར་སྐྱ་ལུག་དང་ཀུན་འདར་མ་སྟེ་ཉི་ཟླ་སྒྲ་གཅན་ལམ་གསུམ་
བགྲོད་རྣམས་རྣལ་འབྱོར་མ། །དངོས་དང་དངོས་མེད་རབ་ཉམས་མཉམ་བགྲོད་ཞབས་དེ་
དག་ནི་དེ་དག་རྣམས་ཀྱི་ཡེ་ཤེས་སྐུ། །དེ་ཡི་ལྷན་སྐྱེས་བདེ་བའི་གོ་འཕང་འགྱུར་མེད་གཅིག་
འདི་དེ་དག་དེ་ཉིད་གང་གིས་དྲན། །དེ་ཡིས་སྐྱེ་བ་འདི་ལ་མ་ལུས་འཇིགས་འཕྲོག་འདིར་
བརྗོད་འབྲས་བུ་མྱུར་དུ་འབྱུང་བར་འགྱུར། །དཔལ་ལྡན་རྣལ་འབྱོར་མ་རྣམས་དག་གི་གནས་
ནི་རྡོ་རྗེ་ནོར་བུའི་ཁྱིམ་དུ་དེར་འཇུག་ལམ། །ཉོན་མོངས་མེད་ཅིང་བདུད་ཉམས་སྔོན་དུ་རྒྱལ་
ས་གསུངས་པའི་བསྟོད་པ་བདག་གིས་འདིར་བརྗོད་དོ། །སྐྱེས་བུ་གང་དག་བདུད་ཀྱི་
557

༼ཞ༽
མི་ཕམ་བཀའ་འབུམ། རྒྱུད་སྡེ་སྤྱི་འགྲེལ་གྱི་སྐོར།
གྲོགས་ཀྱིས་རྟག་ཏུ་མི་བདེན་མུན་པར་སོང་ཞིང་ལམ་ཉམས་པ། །དེ་དག་རྣམས་ཀྱིས་ལམ་
འདི་ཐོབ་ནས་རྡོ་རྗེ་ནོར་བུའི་ཁྱིམ་དང་རིང་བ་མིན་པར་འོང་གྱུར་ཅིག །ཅེས་གསུངས་པ་ལྟར།
ནང་གི་རིགས་ལྡན་མ་ཨ་བ་དྷུ་ཏིའི་ནང་དུ་རླུང་སེམས་འཕོ་མེད་བཅིངས་པའི་ཡེ་ཤེས་ཀྱི་སྐུ་
བསྒྲུབ་པས་ནི་སྲིད་པའི་འཇིགས་པ་མཐའ་དག་གཏན་དུ་ཕྲོགས་ནས་འཕོ་མེད་མཆོག་གི་
བདེ་བ་འགྲུབ་པར་འགྱུར་རོ། །དེ་ལྟར་དུས་ཀྱི་འཁོར་ལོའི་དཀྱིལ་འཁོར་དུ་དབང་བསྐུར་བ་
ནི༑ རྣལ་འབྱོར་མ་དང་རྣལ་འབྱོར་གྱི་རྒྱུད་ཐམས་ཅད་དུ་དབང་བསྐུར་བར་འགྱུར་ཞིང༌།
རྒྱུད་ཐམས་ཅད་ཀྱི་སྟོན་པ་པོ་དང༌། སྔགས་ཐམས་ཅད་ཀྱི་རྗེས་སུ་གནང་བ་སྦྱིན་པ་པོ་དང༌།
དངོས་གྲུབ་ཐམས་ཅད་ཀྱི་སྒྲུབ་པ་པོར་འགྱུར་ཏེ། དེའི་ཕྱིར་དུས་ཀྱི་འཁོར་ལོའི་རྒྱུད་སྟོན་པ་
པོ་རྡོ་རྗེ་སློབ་དཔོན་ནི། བཅོམ་ལྡན་འདས་འཇམ་དཔལ་ཇི་ལྟ་བ་དང༌། དུས་ཀྱི་འཁོར་ལོ་
དང་པོའི་སངས་རྒྱས་ཇི་ལྟ་བ་བཞིན་དུ་ཐར་པ་དོན་དུ་གཉེར་བ་རྣམས་ཀྱིས་བལྟ་བར་བྱའོ་
ཞེས་འགྲེལ་ཆེན་ལས་གསུངས་སོ། །གནས་པ་ཕྱི་མ་འདི་རྣམས་འགྲེལ་བས་ཕྱག་རྒྱ་དང༌།
ལྟ་སྟངས་དང༌། དཀྱིལ་འཁོར་གཤེགས་སུ་གསོལ་བ་དང༌། དཔའ་བོའི་སྟོན་མོའི་མདོར་
བསྡུས་ཆེན་པོ་དྲུག་པས་རྒྱས་པར་བཤད་པར་མཛད་དེ་ལེའུ་འདི་ལ་མདོར་བསྡུས་དྲུག་ཡོད་
དོ༑ ༑གང་གཞན་རྣམ་དག་དུས་ཀྱི་འཁོར་ལོ་ཡི། །དོན་ལ་འཇུག་པའི་སྒོར་གྱུར་སྨིན་བྱེད་
མཆོག །དྲི་མ་བཞི་འཁྲུད་སྐུ་བཞིའི་འབྲས་སྟེར་བ། །རྡོ་རྗེ་དབང་གི་ཆོ་ག་མཆོག་འདི་རྨད། །
ཅེས་བར་སྐབས་ཀྱི་ཚིགས་སུ་བཅད་པའོ། །དཔལ་དང་པོའི་སངས་རྒྱས་ཆེན་པོ་ལས་ཕྱུང་
བའི་དཔལ་དུས་ཀྱི་འཁོར་ལོ་ལས་མངོན་པར་དབང་བསྐུར་བའི་ལེའུ་སྟེ་གསུམ་པ་རྣམ་པར་
བཤད་པའི་འགྲེལ་པའོ།། །།
558

དཔེ་སྐྲུན་པ། ཨ་སྔགས་ཚེ་རིང་བཀྲ་ཤིས།
ཇུས་འགོད་པ། འོད་ཟེར། ཨརྱ་སིདྡྷི།
དཔེ་སྒྲིག་འགན་འཁུར་པ། བཀྲ་ཤིས། པདྨ་ཚུལ་ཁྲིམས། ཚེ་རིང་ལྷ་སྒྲོན།
མདུན་ཤོག་འཆར་འགོད་པ། སྐལ་བཟང་ཚུལ་ཁྲིམས། བཀྲ་ཤིས།
འཇུ་མི་ཕམ་རྣམ་རྒྱལ་རྒྱ་མཚོའི་བཀའ་འབུམ།
དེབ་ཉེར་གཅིག་པ།
ཀཿཐོག་རྒྱུད་སྡེ་བཤད་སྒྲུབ་ནོར་བུའི་ལྷུན་པོས་བསྒྲིགས། གཙོ་སྒྲིག་པ་ཚེ་རིང་རྒྱ་མཚོ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲིན་ཏུའུ་ཝན་ཉན་ཚོན་པར་འགན་འཁྲི་ཚད་ཡོད་སྤྱི་གཉེར་ཁང་གིས་དཔར།
༢༠༡༩ལོའི་ཟླ་༨པར་པར་གཞི་དང་པོ་བསྒྲིགས།
༢༠༢༡ལོའི་ཟླ་༡པོར་པར་ཐེངས་གསུམ་པ་དཔར།
དེབ་ཚད། ༡༨༥mm<༢༦omm
དཔརཤོག ༡༠༣༢. ༧༥
ཡིག་འབྲུ་སྟོང༌། ༡༢༩༣༦
དཔེ་རྟགས། ISBN 978-7-5409་་་8462 ་
དཔེ་རིན་དེབ་༼༡ ~༣༢༽ལ་སྒོར། ༢༦༠༠, ༠༠
࿉དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་བྱས་ན་ཁྲིམས་ཆད་ཕོག་ངེས་ཡིན།

图书在版编目 (CIP)数据
居米旁•絳阳朗杰嘉措全集 : 1-32卷 : 藏文 /才仁吉村
主编, - 成都 : 四川民族出版社, 2019.8 (2021.1重印)
ISBN 978-7-5409-8462-5
I. ①居… I. ①才… III. ①藏族 古籍一汇编一中国一藏:
语 IV. TK281.4
中国版本图书馆CIP数据核字(2019)第161337号
居米旁·绛阳朗杰嘉措全集 (21)
才仁吉村主编
出版 人: 泽仁扎西
策 划: 俄 热 阿亚斯德
责任编辑: 扎西 白玛次成泽绒拉珠
封面设计: 格桑慈诚 扎 西
技术设计: 扎西
责任印制: 泽仁康珠
出版发行: 四川民族出版社
(成都市青羊区敬业路108号 )
印刷: 成都万年彩印有限责任公司
成品尺寸: 185mm×260mm
ISBN978-7-5409-8467-5
印 张: 1032.75
字 数: 12936千
版 次: 2019年8月第一版
印 次: 2021年1月第三次印刷
94787540984625
书 号: ISBN978-7-5409-8462-5
定 价: 全套 (1-32卷) 2600.00元
版权所有,翻印必究

